,year,month,day,url,title,text
0,1400,12,31,https://www.mashreghnews.ir/photo/1351544/عکس-دادگاه-مطالبه-خسارت-های-ناشی-از-شهادت-حاج-قاسم,عکس/ دادگاه مطالبه خسارت‌های ناشی از شهادت حاج قاسم,دومین دادگاه رسیدگی به پرونده مطالبه خسارت مادی معنوی و تنبیهی ناشی از شهادت سردار شهید حاج قاسم سلیمانی به ریاست قاضی پورمریدی در شعبه ۵۵ دادگاه عمومی و حقوقی تهران برگزار شد.
1,1400,12,31,https://www.mashreghnews.ir/photo/1351491/عکس-کروکودیل-۴۵-روزه,عکس/ کروکودیل ۴۵ روزه,
2,1400,12,31,https://www.mashreghnews.ir/news/1351443/برای-درک-بهتر-عملیات-ویژه-سپاه-پاسداران-به-این-جمله-دقت-کنید,برای درک بهتر عملیات ویژه سپاه‌پاسداران به این جمله دقت کنید,"به گزارش مشرق، یک کاربر فضای مجازی در توییتر نوشت: ‏برای درک بهتر عملیات ویژه سپاه‌پاسداران در عمق استراتژیک رژیم صهیونیستی،آخرین پیام رهبر انقلاب را با دقت بخوانیم: در حال عبور از یک پیچ تاریخی هستیم...

انتقام سخت، نمای بیرونی جنگ ارادهها و ایجاد هاب مقاومت در برابر قطب‌بندی‌های قدیمی بین‌المللی است! قوی‌تر می‌شویم.

*بازنشر مطالب شبکه‌های اجتماعی به منزله تأیید محتوای آن نیست و صرفا جهت آگاهی مخاطبان از فضای این شبکه‌ها منتشر می‌شود."
3,1400,12,31,https://www.mashreghnews.ir/news/1351525/واکنش-آمریکا-به-حمله-موشکی-به-مراکز-موساد-در-اربیل,واکنش آمریکا به حمله موشکی به مراکز موساد در اربیل,"به گزارش مشرق، برخی منابع عراقی بامداد یکشنبه از شنیده‌شدن صدای انفجارهای مهیب در شهر «اربیل» در منطقه کردستان عراق خبر دادند و کانال «صابرین‌نیوز» گزارش داد که ده‌ها انفجار شهر اربیل را لرزانده است.

پس از انتشار اخبار اولیه، شبکه الجزیره گزارش کرد که «ساختمان جدید و در حال ساخت کنسولگری آمریکا در اربیل»، هدف حمله موشکی امشب بود.

در همین راستا، یکی از مقام‌های ارشد وزارت خارجه آمریکا در گفت‌وگو با شبکه الجزیره ضمن محکوم کردن این حمله گفت: «حمله شرم‌آور به کنسولگری خود در اربیل را محکوم می‌کنیم و مقامات عراقی و کُرد در حال بررسی این حادثه هستند».

این مقام آمریکایی همچنین گفت که مجتمع کنسولگری آمریکا هیچ آسیبی ندیده است و «حمله به کنسولگری آمریکا در اربیل تلفات یا خسارتی بر جای نگذاشت».

از طرف دیگر مقام‌های آمریکایی به سرعت ایران را عامل این حملات اعلام کرند و روزنامه آمریکایی «وال استریت ژورنال» گزارش کرد که مقام‌های آمریکایی مدعی شده‌اند که حمله موشکی بامداد یکشنبه که در مجاورت کنسولگری جدید در حال ساخت آمریکا در شمال عراق فرود آمد، از ایران نشأت گرفته است.

طبق این گزارش، این مقام‌های آمریکایی گفته‌اند که مجتمع کنسولگری آمریکا هدف قرار گرفته نشده است و به پرسنل آمریکایی نیز آسیبی وارد نشده است و افزودند که دقیقاً از این‌که چه چیزی هدف قرار گرفته شده است، اطلاعی ندارند و این حمله در دست تحقیق است.

روزنامه وال استریت ژورنال همچنین گزارش کرد که مقام‌های آمریکایی گفته‌اند که حملات موشکی بامداد امروز، انتقام حملات هوایی روز دوشنبه هفته گذشته رژیم صهیونیستی در سوریه بوده است و «سعید خطیب‌زاده» سخنگوی وزارت خارجه ایران پس از این حملات گفته بود که ایران گام‌هایی را برای مسئول نگه داشتن رژیم صهیونیستی انجام خواهد داد.

طبق این گزارش، وزارت خارجه آمریکا با صدور بیانیه‌ای گفته است: دولت عراق و دولت اقلیم کردستان در حال بررسی این حادثه هستند.ما این حمله ظالمانه و نمایش خشونت را محکوم می‌کنیم.»

پیش از این صابرین‌نیوز به نقل از یک منبع امنیتی نوشت: «دو مرکز آموزشی پیشرفته متعلق به موساد اسرائیل در اربیل در شمال عراق با موشک‌های بالستیک مورد حمله قرار گرفتند».

مدیرکل فرودگاه بین‌المللی اربیل به شبکه رووداو گفت که حمله موشکی امشب هیچ پروازی را تحت تأثیر قرار نداده و همه پروازها طبق برنامه انجام می‌شود."
4,1400,12,31,https://www.mashreghnews.ir/news/1351542/بیمه-مسافرتی-سرمد-ضمانت-آرامش-شما,بیمه مسافرتی سرمد؛ ضمانت آرامش شما,"بسیاری از ما هر ساله در تعطیلات سال جدید و عید نوروز و البته به طور ویژه امسال و بعد از واکسیناسیون عمومی و فروکش کردن پاندمی کووید ۱۹، برای یک مسافرت خاطره‌انگیز برنامه‌ریزی می‌کنیم.

البته یک مسافرت خاطره‌انگیز به ویژه اگر مقصد آن خارج از کشور باشد، علاوه بر برنامه‌ریزی، به امنیت و آرامش خاطر هم نیاز دارد. اگر در طول سفر، برای شما اتفاق غیرمنتظره‌ای مثل بیماری و حادثه، از دست رفتن مدارک یا گم کردن چمدان رخ دهد؛ در چنین مواقعی چه باید کرد؟

بیمه سرمد با ارائه بیمه مسافرتی، تکیه‌گاه مطئمن شما در سفر است تا شما با آرامش و امنیت خاطر از سفرتان لذت ببرید.

اگر در طول مدت سفر، دچار بیماری یا حادثه شوید، هزینه درمان بیماری با توجه به قیمت بالای ارز، برای شما بسیار گران تمام می‌شود و ممکن است یک سرماخوردگی ساده، هزینه‌های سنگینی روی دست شما بگذارد. با داشتن بیمه مسافرتی سرمد، ما هزینه‌های درمان شما را بر اساس قرارداد تا سقف ۵۰.۰۰۰ یورو، پرداخت خواهیم کرد.

این را به یاد داشته باشید که بیمه مسافرتی برای سفرهای خارج از کشور است و یکی از مدارک موردنیاز برای اخذ ویزا از سفارت‌خانه کشورها است، اما حتی اگر الزامی برای تهیه آن وجود نداشته باشد، توصیه می‌شود برای جلوگیری از هزینه‌های سرسام‌آور در خارج از کشور، حتما این بیمه‌نامه را تهیه کنید.

با بیمه مسافرتی سرمد، موارد اورژانسی درمانی پزشکی و بستری و فوریت‌های دندانپزشکی مثل دندان‌درد، درمان عفونت و کشیدن دندان و البته غرامت اتفاقات ناگواری مثل فوت مسافر هم تحت پوشش قرار می‌گیرد.

از دیگر اتفاقاتی که در سفرهای خارجی بسیار اتفاق می‌افتد؛ گم کردن یا به سرقت رفتن مدارک شناسایی یا گذرنامه است، با برخورداری از بیمه مسافرتی سرمد، شما می‌توانید غرامت مفقودی یا سرقت مدارک خود مانند شناسنامه، کارت ملی، گواهینامه، گذرنامه را نیز دریافت کنید.

در صورت بروز هرکدام از این حوادث، کافی است بیمه‌گذار یا همراهان او با بیمه سرمد تماس بگیرند و موضوع را گزارش کنند، بیمه سرمد خسارت را طی حداکثر۳۰ روز پرداخت می‌کند.

بر اساس آیین نامه بیمه مرکزی، مسافران و بیمه گذاران در سفرهای کمتر از ۹۲ روز متوالی، امکان بهره‌مندی از پوشش‌های بیمه مسافرتی را دارند. در مورد طرح‌های ۶ ماهه و یک ساله نیز اگر بیمه‌گذار به تعدادی سفر در کمتر از ۹۲ روز متوالی برود، در تمام آنها می‌تواند از پوشش‌های بیمه مسافرتی خود استفاده کند که البته مدت بیمه‌نامه مسافرتی نیز از زمان درج مهر خروج در پاسپورت آغاز می‌شود.

برای کسب اطلاعات بیشتر و خرید بیمه مسافرتی سرمد، کافی است با مرکز تماس۲۴ ساعته بیمه سرمد با شماره تلفن سراسری ۱۵۱۶ تماس بگیرید تا در هر ساعت از شبانه‌روز و به صورت آنی، بیمه‌نامه مسافرتی برای شما صادر شود.

در نگاه اول شاید بیمه مسافرتی هزینه‌ای اضافی به نظر برسد که بر مسافر تحمیل می‌شود، اما برخلاف این تصور، بیمه مسافرتی ضمانتِ آرامش شما در سفر است."
5,1400,12,31,https://www.mashreghnews.ir/news/1351529/رتبه-بندی-آثار-سینمایی-ساخته-شده-از-بتمن,رتبه بندی آثار سینمایی ساخته شده از بتمن,"به گزارش مشرق، شخصیت بتمن Batman دهه‌ها است که روی پرده سینما حضور دارد، به همین دلیل در این مقاله قصد داریم تا آثار سینمایی آن را رتبه بندی نماییم.

در سال ۲۰۲۲ شاهد بازگشت شوالیه گاتهام به پرده سینما توسط مت ریوز (Matt Reeves) هستیم. شخصیتی که به یکی از نمادهای ژانر ابرقهرمانی تبدیل شده و طرفداران بی‌شماری کسب کرده است.

با این حال باید بدانید که همیشه این گونه نبوده است. این تیم برتون (Tim Burton) بود که ثابت نمود شوالیه تاریکی می‌تواند در عصر طلایی سینما حاضر شود و پس از آن کمپانی برادران وارنر در حال ادامه این راه بوده است.

با هر فیلمی که از بتمن ساخته می‌شود، بیشتر به این موضوع پی می‌بریم که او می‌تواند جالب‌ترین شخصیت DC باشد. بتمن چنان از محبوبیت گسترده‌ای برخوردار است که حتی ضعیف‌ترین اقتباس‌های ساخته شده‌اش نیز با استقبال خوبی از سمت مردم روبرو می‌شود.

آدام وست (Adam West)، مایکل کیتون (Michael Keaton)، وال کیلمر (Val Kilmer)، جورج کلونی (George Clooney)، کریستین بیل (Christian Bale)، بن افلک (Ben Affleck) و در آخر رابرت پتینسون (Robert Pattinson) بازیگرانی بوده‌اند که در قامت بروس وین ظاهر شده و هر کدام به نوبه خود بتمن را به تصویر کشیده‌اند.

با این حال بهترین بتمن سینما کدام است؟ سوالی که در این مقاله به آن پاسخ خواهیم داد و از بدترین تا بهترین اقتباس‌های شوالیه تاریکی را معرفی خواهیم نمود.

Batman & Robin

کمتر کسی می‌تواند نکته مثبتی درباره Batman & Robin ذکر کند، زیرا حتی خود جورج کلونی نیز در یک جمله معروف پس از اکران فیلم، اعلام کرد که این فرنچایز کشته شده است.

بتمن او تمامی جنبه‌های جدی‌گرایانه این شخصیت را نادیده گرفت و به دوران ابتدایی بتمن بازگشت، اما حتی با این وجود نیز لحن فیلم بیش از حد کارتونی شده بود. بازی بد بازیگران فیلم به همراه لباس زشت بتمن باعث شد تا Batman & Robin به عنوان فاجعه بارترین اقتباس سینمایی بتمن لقب گرفته و تا مدت‌ها باعث غیبت این شخصیت در سینما بشود.

Batman V. Superman: Dawn of Justice

نخستین رویارویی شوالیه تاریکی و پسر کریپتون در سینما نمی‌توانست شکست بخورد، مگر نه؟

با این حال انتظارات از Batman V. Superman: Dawn of Justice که توسط زک اسنایدر (Zack Snyder) ساخته شده بود، به حدی بالا رفت که حجم داستانی گسترده آن به ضررش تمام شود. مسئله‌ای که DC و وارنر قصد داشتند توسط آن به دنیای سینمایی مارول پاسخ دهند و به همین خاطر فیلم را کشتند.

با وجود این که فیلم فاجعه بار نبود، اما دلیل رویایی بتمن بن افلک با سوپرمن مملو از تناقصات عجیبی بود که با دیالوگ “مارتا” به اوج خود رسید. شاید قوی‌ترین عنصر Batman V. Superman معرفی گل گدوت (Gal Gadot) به عنوان Wonder Woman جدید سینما بود.

Batman (۱۹۶۶)

این فیلم که ادامه‌ای بر مجموعه‌ای از بتمن در سال ۱۹۶۰ بود، آدام وست و برت وارد (Burt Ward) را در نقش بتمن و رابین قرار داده و محصولی سرگرم کننده را شکل داده بود.

شاید بتمنی که در سال ۱۹۶۶ ساخته شد، یکی از بهترین اقتباس‌های این شخصیت نباشد، اما با وجود این که بیش از ۵۰ سال از آن می‌گذرد هم‌چنان هم از آن یاد شده و یک نوستالژی برای طرفداران فیلم‌های ابرقهرمانی حساب می‌شود که همیشه در یادها باقی خواهد ماند.

Batman Forever

جوئل شوماخر (Joel Schumacher) که پس از تیم برتون وظیفه ساخت فیلمی از بتمن را بر عهده گرفته بود، به خاطر این که از فضای گوتیک و تاریک تیم برتون فاصله گرفت، با انتقادات بسیاری روبرو شد.

در این فیلم شاهد شخصیت‌های شرور بسیار کلیشه‌ای هستیم که جذابیتی ندارند، با این حال روایت داستان رابین به درستی انجام می‌پذیرد. وال کیلمر در نقش بتمن، لایه‌های جدید و دست کم گرفته شده‌ای را به این شخصیت اضافه می‌کند که البته ارتباط عاطفی او با نیکول کیدمن (Nicole Kidman) ضعیف جلوه می‌نماید.

او به عنوان یک مربی برای رابین به خوبی ایفای نقش می‌کند و در کنار موسیقی زیبایی که برای این اثر ساخته شده بود، ترکیب جالبی را به مخاطبان ارائه می‌دهد. با وجود این که داستان رابین از جذابیت خاصی برخوردار است، اما بیشتر از آن‌چه که می‌بایست، مسن به نظر می‌رسد.

The Dark Knight Rises

آخرین بتمن کریستوفر نولان (Christopher Nolan) که آن‌چنان بازخورد مثبتی از منتقدین دریافت نکرد، اما هم‌چنان یکی از آثار برتر شوالیه تاریکی در سینما محسوب می‌شود.

این فیلم که از کمیک No Man’s Land الهام گرفته بود، یک رویارویی واقع گرایانه از بتمن در مقابل بین با نقش آفرینی تام هاردی (Tom Hardy) را رقم زد. نقش‌های مکمل فیلم، با وجود این که انتقادهایی به آن‌ها وارد شده بود، اما در کنار بازی استثنایی کریستین بیل اثر باشکوهی را پدید آوردند.

متاسفانه در این فیلم شاهد پیچ و تاب‌های ناخوشایندی حول تالیا الغول هستیم که از جذابیت کافی برخوردار نیست، با این حال The Dark Knight Rises از جلوه‌های ویژه چشم نوازی بهره می‌برد که داستان بروس وین را در قامت بتمن به خوبی به پایان می‎‌رساند.

Batman: Mask Of The Phantasm

شاید بتوان Mask of the Phantasm را نادیده گرفته شده‌ترین اثر بتمن دانست که به اندازه آثار تیم برتون یا کریستوفر نولان مورد ستایش قرار نگرفته است، زیرا بیشتر به یک عنوان یک اثر انیمیشنی شناخته می‌شود.

با این حال این اثر که از فضای ترسناک گوتیک، اکشن کارتونی کلاسیک و داستان عاشقانه بهره می‌برد، یکی از جذاب‌ترین عناوین ساخته شده براساس بتمن را به مخاطبان تحویل می‌دهد.

کوین کانروی (Kevin Conroy) به زیبایی بتمن را به مخاطب معرفی می‌کند و از همتایان خود هیچ کم و کاستی ندارد. اثری زیبا که انگار دقیقاً از لا به لای صفحات کتاب‌های کمیک جان گرفته است.

Batman (۱۹۸۹)

نخستین ساخته تیم برتون باعث شد تا بتمن به جایگاه فعلی خود در سینما برسد و اثری نام بگیرد که در آینده این شخصیت تاثیر بسزایی داشته باشد.

هنرنمایی تماشایی مایکل کیتون در نقش بتمن و جک نیکلسون (Jack Nicholson) در نقش جوکر باعث می‌شود تا نه تنها طرفداران آثار کمیک را به خود جذب نماید، بلکه تیم برتون با بازسازی داستان جوکر، افراد تازه‌ای را با این ژانر و بتمن آشنا کند.

مانند دیگر آثار تیم برتون، در فیلم بتمن شاهد دنیای تاریک و گوتیکی هستیم که از پیر تا جوان، هر مخاطبی را جذب دنیای خاص شوالیه تاریکی می‌کند.

Batman Begins

جورج کلونی تصور کرد که در کشتن فرنچایز بتمن نقش داشته است، اما این پایان راه شوالیه تاریکی نبود.

اقتباس آزاد و واقع گرایانه کریستوفر نولان از بتمن به همراه تیم بازیگری خارق العاده آن باعث شد تا شاهد بازگشت شکوهمندانه بروس وین به پرده سینما باشیم. فیلم Batman Begins داستان تبدیل شدن بروس وین به بتمن را با شخصیت‌های شروری همچون مترسک و راس الغول، در غالب دنیایی واقع گرایانه به تصویر کشید.

با وجود این که این فیلم هم در روایت یک داستان عاشقانه از بروس وین شکست می‌خورد، اما جسارتی که نولان در روایت جدید بتمن به خرج می‌دهد و کلیشه‌های این شخصیت را کنار می‌زند، باعث می‌شود تا پس از مدت‌ها شاهد موفقیت بتمن در نزد منتقدین و مخاطبین باشیم.

The Batman۲۰۲۲

شاید ساخته جدید مت ریوز بهترین اقتباس سینمایی بتمن نباشد، اما نمی‌توان روایت فلسفی و متفاوت آن را نادیده گرفت.

اثری که پیچیده‌تر از The Dark Knight است، اما به اندازه Batman Returns غم انگیز و سیاه نیست. ساخته جدید مت ریوز، بهتر از هر بتمن دیگری موفق می‌شود تا لایه‌های بروس وین جوان را بررسی کند و تیم بازیگران این اثر که رابرت پتینسون در راس آن قرار دارد، نقش آفرینی‌های جذابی را به مخاطب ارائه می‌کنند.

از معدود نکات منفی The Batman می‌توان زمان طولانی و به حاشیه رفتن پل دینو (Paul Dano) و کالین فارل (Colin Farrell) را نام برد که شایستگی حضور پر رنگ‌تری را داشتند.

Batman Returns

تیم برتون و ماکیل کیتون که تازه همکاری خود را آغاز کرده بودند، با اعتماد به نفس بیشتری برای دنباله بتمن بازگشتند که در نهایت نیز اثر شایسته‌ای را تحویل دادند.

فضای گوتیک گاتهام به لطف کریسمس، دیدنی‌تر از قبل شده بود و دنی دویتو (Danny DeVito) و میشل فایفر (Michelle Pfeiffer) با هنرنمایی زیبای خود، موفق شدند تا جایگزین شایسته‌ای برای نیکلسون باشند.

فیلم Batman Returns موفق می‌شود تا لایه‌های جدیدی را به بتمن مایکل کیتون اضافه کند و یکی از بهترین فیلم‌های ساخته شده از این شخصیت را شکل دهد.

The Dark Knight

در نهایت فیلم The Dark Knight نولان که می‌تواند لقب بهترین اقتباس از شخصیت بتمن را دریافت کند.

فیلمی که سرشار از لایه‌های سیاسی، فلسفی و اخلاقی بوده و هیث لجر (Heath Ledger) فقید، موفق می‌شود یکی از برترین شخصیت‌های شرور تاریخ سینما را به تصویر بکشد. هنرنمایی لجر در کنار بازی کریستین بیل و موسیقی هانس زیمر (Hans Zimmer) و جیمز نیوتن هاوارد (James Newton Howard) اثری را پدید آورد که هر مخاطبی را به وجد می‌آورد.

فیلم The Dark Knight موفق شد تا در زمان خود باکس آفیس را به آتش کشیده و تمامی آثار ژانر ابرقهرمانی بعد از خود را تحت الشعاع قرار دهد.

منبع: گیمفا"
6,1400,12,31,https://www.mashreghnews.ir/photo/1351498/عکس-شکوه-بهاری-در-گلستان,عکس/ شکوه بهاری در گلستان,
7,1400,12,31,https://www.mashreghnews.ir/news/1351531/انتقام-شهادت-دو-رزمنده-به-مراتب-دردناک-تر-و-مرگبارتر-خواهد-بود,انتقام شهادت دو رزمنده به مراتب دردناک‌تر و مرگبارتر خواهد بود,"به گزارش مشرق، محمد ایمانی فعال رسانه‌ای در توییتر نوشت:

‏۱۲ موشک قدرتمندی که پایگاه موساد در اربیل را شخم زد، به تلافی خرابکاری تروریستی در کرمانشاه بود.

انتقام از جنایت اسرائیل در حومه دمشق و شهادت دو رزمنده ایرانی، به مراتب دردناک تر و مرگبار تر خواهد بود؛

احتمالا در موقعیتی بسیار نزدیک به صهیونیست ها.

*بازنشر مطالب شبکه‌های اجتماعی به منزله تأیید محتوای آن نیست و صرفا جهت آگاهی مخاطبان از فضای این شبکه‌ها منتشر می‌شود."
8,1400,12,31,https://www.mashreghnews.ir/news/1351421/قیمت-آپارتمان-در-خیابان-ولیعصر-تهران-جدول,قیمت آپارتمان در خیابان ولیعصر تهران +جدول,"به گزارش مشرق، خیابان ولی‌عصر، بلندترین خیابان درختکاری شده تهران و همچنین بلندترین خیابان خاورمیانه با طول ۱۸ کیلومتر است که از میدان راه‌آهن در میانه جنوبی تهران آغاز شده و به میدان تجریش در منطقه شمیران در شمال تهران می‌رسد.

قیمت مسکن در نیمه جنوبی این خیابان گاهی تا متری حدود ۲۲ تا ۲۳ میلیون تومان می رسد و در نیمه شمالی این خیابان قیمت هر مترمربع مسکن از ۷۰ میلیون تومان عبور می کند. البته سال ساخت آپارتمان، امکانات آن و موقعیت مسکن از مهم ترین فاکتورهای تعیین کننده قیمت آپارتمان در خیابان ولیعصر تهران است.

در ادامه قیمت تعدادی از آپارتمان های خیابان ولیعصر تهران را با استناد به آخرین فایل های فروش مشاوران املاک را می بینید:

منبع:اقتصادآنلاین"
9,1400,12,31,https://www.mashreghnews.ir/news/1351434/پیام-شلیک-موشک-از-تبریز-به-جای-کرمانشاه-چیه,پیام شلیک موشک از تبریز به جای کرمانشاه چیه؟,"به گزارش مشرق، یک کاربر فضای مجازی در توییتر نوشت:

‏پیام شلیک موشک از تبریز به جای کرمانشاه به اندازه کافی رسا بود یا نیازه موضوع رو بازتر کنیم!

*بازنشر مطالب شبکه‌های اجتماعی به منزله تأیید محتوای آن نیست و صرفا جهت آگاهی مخاطبان از فضای این شبکه‌ها منتشر می‌شود."
10,1400,12,31,https://www.mashreghnews.ir/news/1351532/فیلم-رمضان-قدیروف-وارد-اوکراین-شد,فیلم/ رمضان قدیروف وارد اوکراین شد,منابع خبری با انتشار این تصویر مدعی شدند، رمضان قدیروف، رهبر جمهوری چچن به اوکراین وارد شده و بر عملیات نیروهای چچنی در این جنگ نظارت می‌کند.
11,1400,12,31,https://www.mashreghnews.ir/photo/1351520/عکس-جلسه-بنیاد-شهید-و-ایثارگران-با-حضور-رئیسی,عکس/ جلسه بنیاد شهید و ایثارگران با حضور رئیسی,
12,1400,12,31,https://www.mashreghnews.ir/news/1351528/اتوبوس-برقی-گروه-صنعتی-ایران-خودرو-رونمایی-شد,اتوبوس برقی گروه صنعتی ایران‌خودرو رونمایی شد,"ایکوپرس- پروژه اتوبوس برقی ایران خودرو دیزل که براساس استراتژی‌های کلان گروه صنعتی ایران خودرو و بر پایه اتوبوس شهری آتروس توسعه یافته، با نام تجاری ای-آتروس (e-Atros) معرفی شده است.

این اولین اتوبوس برقی گروه صنعتی ایران خودرو است که مطابق با استانداردهای بین‌المللی و فناوری‌های روز جهان به تولید رسیده و امروز در مراسمی، به عنوان پرقدرت‌ترین اتوبوس برقی ساخت داخل و با بالاترین ظرفیت باتری، به بازار حمل و نقل عمومی کشور معرفی شد.

‎بر این اساس، در این محصول از بهترین برندهای جهانی موتورهای الکتریکی با توان حداکثری ۴۷۵ اسب بخار و گشتاور حداکثری ۳۵۰۰ نیوتن متر بهره گرفته شده تا عنوان پرقدرت‌ترین اتوبوس برقی ساخت داخل را به خود اختصاص دهد.

‎اتوبوس برقی ایران خودرو دیزل در عین حال از بهترین برندهای جهانی باتری بهره می‌برد که با ظرفیت ۳۵۰ کیلووات ساعت، بالاترین ظرفیت باتری را در میان اتوبوس‌های برقی ساخت کشور داشته و با کالیبراسیون انجام شده بر روی محصول به منظور استفاده بهینه باتری، امکان پیمایش ۲۵۰ کیلومتر با هربار شارژ را خواهد داشت که از این نظر نیز پیشتاز است.

‎این محصول با بهره‌مندی از پرقدرت‌ترین موتور بازار و امکان بالاروی از شیب ۲۰ درصد به صورت ممتد و همچنین به کارگیری آخرین فناوری‌های مورد استفاده در اتوبوس‌های برقی در بخش ایمنی، آسایش و راحتی راننده و مسافران، به طور کامل برای استفاده در شرایط مختلف مسیرهای حمل و نقل شهری، آماده است.

‎اتوبوس برقی ایران‌خودرو دیزل که می‌تواند سهم بزرگی در هوشمندسازی حمل‌ونقل عمومی کشور ایفا کند، از ویژگی‌هایی همچون طراحی بدنه و شاسی یکپارچه (مونوکوک)، ارتباط با مرکز داده، بازیابی انرژی، سامانه نمایشگر پیشرفته و سامانه خنک‌کاری برخوردار است.

‎یکی از بزرگ‌ترین مزیت‌های تولید این محصول در شرکت ایران خودرو دیزل علاوه بر برخورداری از بزرگ‌ترین خط تولید اتوبوس در خاورمیانه، طراحی و ساخت کاملا بومی این محصول بر مبنای پلتفرم اتوبوس دیزلی آتروس است که باعث افزایش سرعت در تولید محصول نهایی و عرضه آن به مشتری خواهد شد.

‎بر اساس بررسی‌های انجام شده، استفاده از اتوبوس برقی ایران خودرو دیزل برای جایگزینی ناوگان فرسوده حمل و نقل شهری، منجر به کاهش مصرف سوخت سالانه ۴۰ هزار لیتر به ازای هر دستگاه اتوبوس با میانگین پیمایش ۸۰ هزار کیلومتر در سال و همچنین کاهش انتشار سالانه ۲.۳ تن گاز آلاینده به ازای هر اتوبوس خواهد شد.

‎با توجه به سازگار بودن طراحی این محصول با استانداردهای جهانی، امکان اخذ مجوز و تاییدیه‌های بین‌المللی به منظور صادرات این اتوبوس به دیگر کشورها نیز وجود دارد و هزینه پایین تعمیر و نگهداری آن برای مصرف‌کنندگان، اتوبوس برقی ایران خودرو دیزل را به گزینه‌ای جذاب برای نوسازی ناوگان حمل و نقل عمومی شهرها تبدیل کرده است.

‎اتوبوس برقی شرکت ایران خودرو دیزل با دستان توانمند کارگران و کارشناسان ایرانی تولید شده و برنامه‌ریزی لازم برای خودکفایی و ساخت داخل این محصول در دستور کار قرار گرفته است."
13,1400,12,31,https://www.mashreghnews.ir/news/1351527/افزایش-تولید-و-ارتقای-کیفیت-محصولات-محور-برنامه-های-ایران-خودرو,افزایش تولید و ارتقای کیفیت محصولات، محور برنامه های ایران‌خودرو/ صادرات ۱۵ هزار دستگاهی در سال ۱۴۰۱,"ایکوپرس- دکتر مهدی خطیبی در مراسم رونمایی از اتوبوس برقی ایران خودرو دیزل، با بیان این‌که گروه صنعتی ایران خودرو در سال ۱۴۰۱، تولید ۷۵۰ هزار دستگاه خودرو را در دستور کار قرار داده، گفت: از این میزان، ۲۵ هزار دستگاه سهم شرکت ایران خودرو دیزل است که ضمن تنوع تولید محصولات، رشد ۳۵۰ درصدی تولید این شرکت نسبت به سال ۱۴۰۰ را رقم خواهد زد.

وی با اشاره به لزوم تغییر ترکیب تولید گروه صنعتی ایران خودرو از خودروهای بی‌کیفیت به تولید خودروهای به روزتر و با کیفیت‌تر، خاطرنشان کرد: در سال ۱۴۰۱، بخش اصلی تولیدات، خودروهای با کیفیت تر خواهد بود.

مدیرعامل گروه صنعتی ایران خودرو با بیان این‌که ارتقای کیفیت محصولات براساس منویات رهبری معظم، حضرت امام خامنه‌ای، از برنامه‌های ایران خودرو در سال آینده خواهد بود، گفت: در این خصوص برنامه‌های جامع و کاملی به صورت کوتاه‌مدت، میان‌مدت و بلندمدت در قبل، حین و بعد از تولید تعریف و اجرا می‌شود.

دکتر خطیبی با اشاره به این‌که در سال آینده توسعه صادرات به صورت جدی دنبال خواهد شد، گفت: براساس برنامه‌ریزی‌های صورت گرفته، صادرات در سال ۱۴۰۱ دست‌کم ۱۵ هزار دستگاه خواهد بود که این نشانگر رشد ۳۰۰ درصدی در این حوزه است.

وی، ایران خودرو دیزل را دارای ظرفیت های بالایی در حوزه صادرات دانست و عنوان کرد: این شرکت می‌تواند محصولاتی نظیر موتور،گیربکس، محصولات دیزلی و... را به کشورهای دیگر که بستری مناسب برای دریافت این محصولات هستند، صادر کند.

مدیرعامل گروه صنعتی ایران خودرو، توسعه محصول را از موضوعات مهم برای سال آینده برشمرد و اظهار کرد: این موضوع از موارد مورد تاکید ریاست جمهوری محترم است که پیش بینی لازم برای تحقق آن صورت گرفته است."
14,1400,12,31,https://www.mashreghnews.ir/news/1351454/کاراگاه-پوآرو-آتش-نشان-شد,کاراگاه پوآرو آتش نشان شد,"به گزارش مشرق، با رشد صنعت انیمیشن‌سازی در قاره اروپا (به‌ویژه دو کشور فرانسه و انگلستان)، هر روز که می‌گذرد کارتون‌های غیرآمریکایی، جای بیشتری در بین تماشاگران و خانواده‌ها کسب می‌کنند و به‌گفته منتقدان اروپایی ــ و حتی آمریکایی - این انیمیشن‌ها این روزها به‌صورت رقیبی جدی برای کمپانی‌های بزرگ هالیوودی درآمده‌اند. در این بین، تصاویر متحرک فرانسوی فعال‌تر از دیگر کشورهای اروپایی هستند و هنرمندان و انیماتورهای این کشور برای خلق محصولات‌شان حتی جهانگردی هم می‌کنند و به‌دنبال تولید محصولات مشترک کارتونی با بقیه هنرمندان بین‌المللی هستند.

از قرار معلوم، صنعت سینمای کانادا همراه و همکار خوبی برای فرانسوی‌هاست. این کشور، مشخصه‌هایی در خود دارد که به‌عنوان بهترین گزینه همکاری مشترک با سینمای فرانسه معرفی و شناخته می‌شود. کانادا در کنار تخصص و مهارت‌های کافی در هنر فیلمسازی، همسایه آمریکاست و بازار سینمایی خوبی برای هنرمندان دیگر کشورها دارد. بخش مهمی از خاک این کشور را هم فرانسوی‌زبانان تشکیل می‌دهند که همزبانی هنرمندان دو کشور را باعث می‌شود. کانادایی‌ها هم مثل فرانسوی‌ها علاقه وافری به انیمیشن‌سازی دارند و می‌خواهند با همتایان هالیوودی‌شان رقابت و مقابله کنند.



حاصل چنین همکاری‌ای، کمدی اکشن خانوادگی و ماجراجویانه «در دل آتش» است که با نام «قلب آتشین» هم شناخته می‌شود. این انیمیشن مشترک هنرمندان فرانسوی و کانادایی از پول و سرمایه کانادایی‌ها و نگاه هنرمندانه فرانسوی‌ها بهره گرفته و داستانی پراحساس و تماشاچی‌پسند را خلق کرده‌است. در این کارتون هم مثل تعداد زیادی از محصولات کمپانی والت دیزنی، یک دختر خانم ماجراجو در راس ماجراهای داستان قرار گرفته تا نشان دهد انیماتورهای غیرآمریکایی هم توانایی بها دادن به شخصیت‌های خانم در آثارشان را دارند.

کار تولید در دل آتش حدود دو سال قبل آغاز شد و طراح اصلی ساخت فیلم، تئودور تای یکی از دو کارگردان فیلم بود. او که در هالیوود و در انیمیشن‌هایی چون «هیولاها علیه بیگانه‌های فضایی» و«پاندای کونگ‌فویی» کار کرده بود، تمایل داشت انیمیشن خودش را کارگردانی کند. برای این منظور با لورنت زیتون، فیلمنامه‌نویس و تهیه‌کننده فرانسوی همراه شد تا به صورت مشترک فیلمنامه را آماده کنند. طرح اصلی فیلمنامه از زیتون بود که با کمک دو نویسنده دیگر کامل شد.



آتش‌نشانان ناپدیدشده



داستان فیلم درباره جورجیا نولان، دختر ماجراجوی ۱۶ساله‌ای است که از بچگی آرزوی آن را داشته که به اولین زن آتش‌نشان اداره آتش‌نشانی تبدیل شود. او اخباری را دنبال کرده که حکایت از نبود خانم‌های آتش‌نشان در ادارات کل آتش‌نشانی‌های سراسر جهان می‌کند. با وقوع یک آتش‌سوزی بزرگ و مشکوک در منطقه برادوی، ناگهان خبر می‌رسد که آتش‌نشانان شهر نیویورک نادید شده‌اند. شاون پدر جورجیا (با صدای وینست کسل، ستاره سرشناس فرانسوی) از بازنشستگی درمی‌آید تا با کمک شهردار نیویورک تحقیقاتی را درباره ناپدید شدن ماموران آتش‌نشانی شروع کند. جورجیا که نمی‌تواند به پدرش کمکی کند و از این بابت بسیار ناراحت است، تلاش می‌کند با تغییر چهره و معرفی کردنخودش با نام جو

(که یک آتش‌نشان تازه‌وارد مرد است) به گروه کوچکی از آتش‌نشانان باقی مانده ملحق شود تا شهر را نجات دهد.

اما این تمامی ماجرا نیست و اتفاقات تازه‌ای در راه است که خبرهای منحصربه‌فردی با خودش به همراه دارد.



به‌دنبال پخش اینترنتی فیلم در پلتفرم‌های دیجیتالی در چند روز گذشته، رسانه‌ها به شباهت‌های بین داستان و شخصیت اصلی فیلم با رمان پرخواننده سلحشوران ارین هانتر اشاره کردند. این مجموعه کتاب که حدود یک دهه از انتشار جلد اول آن می‌گذرد، شهرت زیادی بین بچه‌ها و خانواده‌هایشان دارد اما زیتون با ردکردن کپی‌برداری از داستان این کتاب چند جلدی، بر اصیل بودن داستان و شخصیت‌هایش تاکید کرد. البته اخبار مربوط به این شباهت‌ها باعث توجه بیشتر به خود فیلم شد و به نوعی، مثل یک حرکت تبلیغاتی به نفع آن عمل کرد! سازندگان فیلم داستان آن را به خانم مولی ویلیامز تقدیم کرده‌اند. او که در اصل یک برده رنگین‌پوست در شهر نیویورک بود، توانست با پشت سر گذاشتن موانع متعدد و سختی‌های بسیار، خودش را به اداره آتش‌نشانی شهر برساند و در آنجا به‌عنوان اولین آتش‌نشان زن مشغول به کار شود. او در سال ۱۹۱۸ موفق شد به صورت رسمی به عضویت این اداره درآید.



همکاری بازرس پوآرو



کنت برانا که این روزها درام تعلیقی و هیجانی «قتل روی نیل» را روی پرده سینماها دارد، به‌عنوان صداپیشه با «در دل آتش» همکاری کرده‌است. او که عنوان یک هنرمند شکسپیری را گرفته و در فیلم تازه‌اش نقش شخصیت بازرس پوآرو کارآگاه معروف را بازی کرده، خودش را از طرفداران ژانر انیمیشن می‌داند و می‌گوید: «هنرمندان و انیماتورهای اروپایی باید زبان و سبک خودشان را کشف و آثاری خاص برای مخاطبان بومی تهیه و تولید کنند. دلیل همکاری من با در دل آتش به‌عنوان صداپیشه هم در این راستا باید ارزیابی شود. اهمیت ساخت انیمیشن در صنعت سینمای اروپا، ارزشی کمتر از برگردان سینمایی نمایش‌های کلاسیک ویلیام شکسپیر ندارد.»

منبع: روزنامه جام جم"
15,1400,12,31,https://www.mashreghnews.ir/news/1351524/دربی-اولی-های-استقلال-مقابل-پرسپولیس,دربی اولی‌های استقلال مقابل پرسپولیس,"به گزارش مشرق، تیم فوتبال استقلال در دربی ۹۸ روز پنجشنبه برابر تیم‌فوتبال پرسپولیس صف آرایی می‌کند. صالح حردانی، عزیزبک آمانوف و رافائل داسیلوا بازیکنان آبی پوشی هستند که در نود و هشتمین فوتبال اولین حضور خود را در این دیدار تجربه می‌کنند.

آمانوف و حردانی ستاره‌های استقلال در چند بازی اخیر بودند و سیلوا هم در اولین حضورش در ترکیب آبی ها توانست نظر کادر فنی را جلب کند و به نظر می رسد این سه بازیکن در دربی به صورت فیکس در ترکیب استقلال حضور داشته باشند."
16,1400,12,31,https://www.mashreghnews.ir/news/1351523/فیلم-جزئیات-حمله-موشکی-سپاه-به-پایگاه-رژیم-صهیونیستی,فیلم/ جزئیات حمله موشکی سپاه به پایگاه رژیم صهیونیستی,
17,1400,12,31,https://www.mashreghnews.ir/news/1351499/کدام-مدل-فولکس-گران-شد-جدول,کدام مدل فولکس گران شد؟ +جدول,"به گزارش مشرق، از بین سه مدل خودرو فولکس موجود در بازار ایران گلف GTI به ۲ میلیارد و ۳۵۰ میلیون تومان رسید. خودروی پاسات نیز به ۲ میلیارد و ۴۵۰ میلیون تومان رسید، قیمت این خودرو نسبت به هفته گذشته ۵۰ میلیون افزایش قیمت داشته است.

همچنین شاسی بلند تیگوان ۳ میلیارد تومان قیمت خورده است. که نسبت به هفته گذشته تغییری نداشته است ولی نسبت به ۱۶ اسفند ۵۰ میلیون تومان کاهش قیمت داشته است."
18,1400,12,31,https://www.mashreghnews.ir/news/1351513/فیلم-آزمون-وکالت-قوه-قضاییه-چه-زمانی-برگزار-می-شود,فیلم/ آزمون وکالت قوه قضاییه چه زمانی برگزار می‌شود؟,رئیس مرکز وکلا کارشناسان رسمی و مشاوران خانواده قوه قضاییه: زمان ثبت نام این آزمون ۲۰ تا ۲۶ فروردین است و البته ممکن است مهلت ثبت نام با توجه به استقبال فارغ‌التحصیلان حقوق تمدید شود.
19,1400,12,31,https://www.mashreghnews.ir/photo/1351518/عکس-آخرین-آمار-کرونا-در-ایران,عکس/ آخرین آمار کرونا در ایران,
20,1400,12,31,https://www.mashreghnews.ir/news/1351517/تیم-مجیدی-دربی-سختی-در-پیش-دارد-فکر-مساوی-هم-برای-استقلال-کشنده,تیم مجیدی دربی سختی در پیش دارد / فکر مساوی هم برای استقلال کُشنده است,"به گزارش مشرق، صادق ورمزیار بازیکن اسبق استقلال که سابقه سه بار گلزنی در دربی را دارد، درباره وضعیت استقلال در آستانه دیدار مقابل پرسپولیس در دربی نود و هشتم اظهارات را مطرح کرد.

بازی استقلال مقابل صنعت نفت را چطور دیدید؟

به نظرم استقلال یک بازی مهم قبل از دربی را برد. به این دلیل می‌گویم مهم و حساس چون فاصله شش امتیازی اش با پرسپولیس را حفظ کرد. اگر این فاصله به سه امتیاز کاهش پیدا می‌کرد و استقلال مقابل صنعت نفت نتیجه لازم را نمی‌گرفت کارش مقابل پرسپولیس سخت‌تر می‌شد.

چطور؟

چون هم استرس شکست بیشتر این تیم را تحت فشار قرار می‌داد و هم امیدواری را به پرسپولیس می‌داد که می‌تواند با شکست دادن استقلال هم امتیازش شود. بنابراین برد اخیر به شدت یک برد با اهمیت بود.

بازی تیمی‌استقلال چطور بود؟

در این شرایط که استقلال باید به مصاف پرسپولیس برود لزومی‌نمی‌بینم بحث سبک بازی را وسط بکشم. چون فلسفه بازی در دربی هیچ ربطی به بازی‌های قبل ندارد. در کل استقلال برنده شد. گاهی شما یک روز خوب در زمین فوتبال دارید اما برنده نمی‌شوید و گاهی با یک بازی متوسط یا ضعیف برنده از زمین خارج میشوید. من فکر می‌کنم استقلال سه امتیاز شیرین را گرفت که در ادامه کار خیلی به این کمک می‌کند، به ویژه در دربی. مهمترین دستاورد بازی با صنعت نفت این بود که همه بازیکنان استقلال برای دربی ماندنی شدند و استقلال با تمام نفراتش به استقبال دربی می‌رود.

خیلی‌ها می‌گویند استقلال با مساوی هم می‌تواند حکم برنده دربی را داشته باشد. نظر شما چیست؟

اصلاً با این موضوع موافق نیستم. اگر استقلال به این دید وارد دربی شود که مساوی بگیرد قطعاً ضرر می‌کند. باید برود، حمله کند و با تمام توان انرژی اش را بگذارد تا برنده شود. چون قطعاً بهترین دفاع، آن هم مقابل پرسپولیس حمله کردن است. بنابراین استقلال احتیاج به مساوی ندارد. اگر در ذهن و تفکراتشان چنین چیزی وجود دارد مثل یک سم برای استقلال خطرناک و کشنده است.

پرسپولیس در بازی‌های اخیرش نیمه اول گل می‌زند و نیمه دوم گل می‌خورد. به نظر شما استقلال در نیمه دوم بهتر می‌تواند به پرسپولیس ضربه بزند یا نه؟

فاصله شش امتیازی استقلال با پرسپولیس یک مقدار کار را سخت می‌کند. چون در این شرایط استرس بیشتر روی تیم پرسپولیس وارد می‌شود. در واقع استقلال دوست دارد این فاصله حفظ شود و پرسپولیس می‌خواهد این فاصله را کم کند، بنابراین پرسپولیس سعی می‌کند بی گدار به آب نزند و در عین اینکه انتحاری بازی می‌کند سعی دارد به رکوردهای استقلال هم حمله کند. رکورد نباختن، رکورد گل خورده و مسایلی از این دست که هر یک می‌تواند انگیزه ای به این تیم و نفراتش بدهد. البته این بازی جدایی از سایر بازی‌هاست. به عنوان کسی که در این بازی حضور داشته‌ام می‌گویم که گاهی مسائل جدول و امتیازات از ذهن بازیکنان خارج می‌شود و هر دو تیم فقط به موضوع برنده شدن فکر می‌کنند. بنابراین اصلاً نمی‌توان نتایج و عملکرد پرسپولیس در بازی‌های گذشته را ملاکی برای ارزیابی حضورش در دربی قرار داد. ضمن اینکه به هر حال پرسپولیس رقیب کمی نیست.

به طور کلی دربی را چطور پیش بینی می‌کنید؟

کاملا مشخص است که استقلال بازی سختی در پیش دارد. درست است که استقلال در شرایط خیلی خوبی قرار گرفته و آمار و ارقام دلالت بر برتری این تیم دارد اما یادمان باشد مقابل پرسپولیسی به میدان خواهد رفت که انگیزه‌هایش اگر بیشتر از استقلال نباشد کمتر هم نیست. بنابراین امیدوارم یک مسابقه جذاب و تماشایی را از سوی هر دو تیم شاهد باشیم و امیدوارم در پایان استقلال بتواند برنده این بازی باشد چون در آن صورت یک گام بزرگ به سوی قهرمانی برخواهد داشت."
21,1400,12,31,https://www.mashreghnews.ir/news/1351516/هشدار-سپاه-پاسداران-به-رژیم-صهیونیستی-تکرار-هرگونه-شرارت-با,هشدار سپاه پاسداران به رژیم صهیونیستی: تکرار هرگونه شرارت با پاسخ‌های سخت ، قاطع و ویرانگر مواجه خواهد شد,"به گزارش مشرق، در پی شرارت های اخیر رژیم صهیونیستی و هدف قرار گرفتن "" مرکز راهبردی توطئه و شرارت صهیونیست ها "" ، ""روابط عمومی کل سپاه پاسداران انقلاب اسلامی"" بیانیه‌ای صادر کرد.

متن بیانیه به این شرح است :



بسم الله الرحمن الرحیم



در پی جنایات اخیر رژیم جعلی صهیونیستی و اعلان قبلی مبنی بر بی پاسخ نگذاردن جنایت ها و شرارت های این رژیم منحوس ؛ شب گذشته ""مرکز راهبردی توطئه و شرارت صهیونیست‌ها"" مورد هدف موشک های قدرتمند و نقطه زن ""سپاه پاسداران انقلاب اسلامی"" قرار گرفت.



بار دیگر به رژیم جنایتکار صهیونیستی هشدار می‌دهیم ، تکرار هر گونه شرارت با پاسخ های سخت ، قاطع و ویرانگر مواجه خواهد شد .



به ملت عظیم‌الشأن ایران نیز اطمینان می‌دهیم امنیت و آرامش میهن اسلامی ، خط قرمز نیروهای مسلح جمهوری اسلامی ایران بوده و به احدی اجازه تهدید و تعرض به آن را نخواهند داد.

روابط عمومی کل سپاه پاسداران انقلاب اسلامی"
22,1400,12,31,https://www.mashreghnews.ir/news/1351515/برگزاری-جشنواره-بهترین-های-یک-قرن-ورزش-ایران,برگزاری جشنواره بهترین‌های یک قرن ورزش ایران,"به گزارش مشرق، همزمان با روزهای پایانی قرن ۱۴ و در آستانه ورود به قرن جدید، شبکه ورزش سیما قصد دارد با مشارکت وزارت ورزش و جوانان، کمیته ملی المپیک و کمیته ملی پارالمپیک، با برگزاری جشنواره‌ای ملی و در قالب ویژه‌برنامه‌ای نوروزی، بهترین‌های قرن ورزش ایران را انتخاب کند.

بر همین اساس کاندیداهای نهایی این جشنواره قرار است در قالب ویژه برنامه «یکصد» که در نوروز ۱۴۰۱ به روی آنتن شبکه سیما می‌رود، به انتخاب توسط آرای مردمی گذاشته شده و در نهایت نفرات برتر مشخص و معرفی شوند.

لازم به ذکر است که کاندیداهای نهایی این جشنواره پس از طی چندین مرحله انتخاب و گزینش توسط فدراسیون‌های ورزشی، کارشناسان ورزشی و هیأت داوران، انتخاب شده‌ و به رأی مردمی گذاشته خواهند شد.

جزییات بیشتر در نشست خبری که ساعت ۱۰ صبح فردا (دوشنبه) در محل شبکه ورزش سیما برگزار می‌شود، عنوان خواهد شد."
23,1400,12,31,https://www.mashreghnews.ir/news/1351422/قیمت-خودروهای-جک-در-بازار-جدول,قیمت خودروهای جک در بازار +جدول,"به گزارش مشرق، محصولات کرمان موتور بخش بزرگی از خودروهای چینی موجود در ایران را شامل می‌شوند. این خودروها هم‌اینک با نشان جک و KMC به بازار عرضه شده و به دست خریداران می‌رسند. البته باید بدانید که تمامی این خودروها از تولیدات شرکت جی ای سی موتوروز (جک) هستند.

جک S۵، جک S۳، جک J۴ و... جزو پرفروشترین تولیدات کرمان موتور دسته‌بندی شده و میان مشتریان ایرانی به گرمی خریدوفروش می‌شوند. جک s۵ نیوفیس با موتور ۱.۵ لیتری توربو، جک T۸ و KMC K۷ هم طی یک سال اخیر به فهرست محصولات کرمان موتور پیوسته‌اند. ضمنا احتمال می‌رود در آینده‌ای نه چندان دور، با تولیدات بیشتری از برند KMC مواجه باشیم؛ از جمله باید در سال ۱۴۰۱ منتظر ورود سدان جک J۷ با برند KMC به بازار ایران باشیم.

جک S۳ مدل ۱۴۰۰ به قیمت ۶۱۵ میلیون تومان رسید و جک S۳ مدل ۹۹ نیز ۵۹۵ میلیون تومان قیمت‌ خورد. قیمت این دو خودرو نسبت به هفته گذشته ۱۰ میلیون و نسبت به روز گذشته ۵ میلیون کاهش قیمت داشته است.

قیمت جک جی ۴ مدل ۹۹ به ۴۲۵ میلیون تومان رسید که نسبت به هفته گذشته ۵ افزایش قیمت داشت. مدل ۱۴۰۰ این خودرو ۴۵۰ میلیون تومان قیمت دارد که نسبت به آغاز هفته ۵ میلیون کاهش قیمت داشته است.

همچنین قیمت جک اس ۵ با موتور ۱.۵ لیتری ارزشی حدود ۸۷۰ میلیون تومان دارد. قیمت این خودرو نیز نسبت به هفته گذشته ۱۰ میلیون گران شده است.

با مطالعه جدول زیر اطلاعات بیشتری درباره قیمت روز خودروهای جک به دست خواهید آورد."
24,1400,12,31,https://www.mashreghnews.ir/news/1351503/فیلم-حمله-راکت-انداز-روس-به-نظامیان-اوکراینی,فیلم/ حمله راکت انداز روس به نظامیان اوکراینی,
25,1400,12,31,https://www.mashreghnews.ir/news/1351514/واکنش-هیات-فوتبال-به-درگیری-در-لیگ-نوجوانان,واکنش هیات فوتبال به درگیری در لیگ نوجوانان,"به گزارش مشرق، روز گذشته در چارچوب مسابقات لیگ برتر نوجوانان استان تهران، دو تیم آکادمی کیا و پیکان به مصاف هم رفتند که این دیدار با نتیجه یک-یک خاتمه یافت اما درگیری شدید بین اعضای هر دو تیم در پایان بازی صحنه‌های زشت و تاسف باری را برای فوتبال پایه کشور رقم زد.

عباس تیموری، در خوص اتفاقات رخ داده در این دیدار اظهار داشت: متاسفانه عوامل و بازیکنان دو تیم در این درگیری دخیل بودند. بر اساس اسناد و گزارش داور و فیلمی که در اختیار من برای بررسی قرار گرفته، متاسفانه یکی از مربیان تیم آکادمی کیا هم در این درگیری حضور داشته است.

وی افزود: تاسف ما از این است که در رده پایه نوجوانان، مربیان باید بیشتر میانجیگری کنند و به برقراری آرامش کمک کنند نه اینکه خودشان به درگیری دامن بزنند. شک نکنید در این قضیه شدیدترین برخوردها و بیشترین جرایم را در نظر می‌گیریم.

دبیر هیات فوتبال استان تهران در مورد دلیل این درگیری عنوان کرد: در فوتبال درگیری‌ها یا به خاطر حرفی که فردی به دیگری می‌زند یا به خاطر نتیجه و بالاپایین شدن آستانه تحمل افراد است. درگیری‌های فوتبال تقریبا همگی مشابه هم هستند.

وی در خصوص اینکه آیا با تکمیل مدارک و مستندات، این پرونده در هیات فوتبال تهران بررسی می‌شود یا به فدراسیون فوتبال می‌رود، گفت: گزارش پایان بازی برایم ارسال شده، ما خودمان کمیته انضباطی، کمیته انضباطی و کمیته فنی مسابقات داریم. همه مسائل ما در هیات فوتبال رسیدگی می‌شوند. این پرونده در کمیته انضباطی بررسی می‌شود و افراد خاطی و میزان جرایم مشخص خواهند شد.

دبیر هیات فوتبال تهران گفت: خدارا شکر این ماجرا صدمات جانی نداشته و مربیان دیگر با همکاری و کمک دوستان دیگر، ناظر بازی و نیروی انتظامی سریعا وارد ماجرا شدند و غائله را ختم کردند. تا تبادل لوایح شود و طرفین توضحیات را بدهند، کمیته انضباطی بررسی‌های لازم را انجام بدهد حدود یک هفته زمان می‌برد اما سعی می کنیم پرونده‌ای برای سال بعد نماند.

تیموری تصریح کرد: باشگاه‌های ما باید دقت داشته باشند؛ مربیانی را در سطح پایه به کار بگیرند که بتوانند مشکلات، خشم وعصبانیت را مدیریت کنند. نه اینکه 4 بازیکن در تلاش برای آرام کردن مربی باشند! این خیلی بد است."
26,1400,12,31,https://www.mashreghnews.ir/news/1351512/معرفی-گوشی-وان-پلاس-Nord-CE-۲-Lite-عکس,معرفی گوشی وان پلاس Nord CE ۲ Lite +عکس,"به گزارش مشرق، گوشی OnePlus Nord CE ۲ Lite دارای سینی سیم کارت هیبریدی و حسگر اثرانگشت جانبی خواهد بود. این گوشی همچنین دارای سیستم دوربین سه گانه در پنل پشتی است.

گمان می‌رود گوشی OnePlus Nord CE ۲ Lite یکی از دو گوشی Nord باشد که به زودی عرضه می‌شود. گوشی دیگر احتمالا Nord ۲T است. در اوایل این هفته، وبسایت هندی ۹۱mobiles اولین تصاویر از OnePlus Nord ۲T را منتشر کرد. اکنون، این وبسایت رندرهای اولیه OnePlus Nord CE ۲ Lite را به لطف یک منبع آگاه منتشر کرده است. این رندرها به ما ایده‌ای در مورد اینکه چه چیزی از نظر طراحی باید انتظار داشته باشیم، به ما می‌دهند، هر چند که محصول نهایی احتمالا کمابیش متفاوت خواهد بود. رندرهای گوشی OnePlus Nord CE ۲ Lite اطلاعات خوبی در مورد محل قرارگیری حسگر اثر انگشت، پوشش پنل پشتی، سیستم دوربین عقب، سینی سیم کارت و موارد دیگر به ما می‌گویند.

از پنل پشتی OnePlus Nord CE ۲ Lite شروع می‌کنیم. برخلاف روکش sandstone در Nord ۲T، گوشی Nord CE ۲ Lite یک پنل پشتی پلاستیکی براق با کناره‌های منحنی دارد. پنل منحنی به قاب می‌رسد و سپس صاف می‌شود. طرفین خمیده و قاب فلزی مسطح با هدف ارائه حسی راحت و در عین حال شاخص طراحی شده است. پنل پشتی دارای یک ماژول دوربین مستطیلی است که دو سنسور دوربین بزرگ، یک دوربین سوم کوچکتر و یک فلاش LED را در خود جای داده است.

با نگاه به قاب، متوجه می‌شویم که عناصر زیادی در آن قرار خواهد گرفت. یک حسگر اثر انگشت در سمت راست تعبیه شده است. در سمت چپ، کنترل‌های صدا و یک اسلات سیم‌کارت هیبریدی مشاهده می‌شود. چنان که در رندر دیده می‌شود، مدل Lite به جای یک اسلات اختصاصی برای کارت میکرو SD، یک سینی سیم‌کارت هیبریدی خواهد داشت. قسمت پایینی قاب گوشی دارای پورت Type-C، جلوپنجره بلندگو و جک ۳.۵ میلی متری هدفون است. به مانند گزارش‌های گذشته، در این تصویر نیز Alert Slider دیده نمی‌شود.

این همه آن چیزی است که در مورد طراحی گوشی OnePlus Nord CE ۲ Lite بر اساس رندرها می‌دانیم. این اطلاعات مطابق با طرحی است که ماه گذشته به صورت آنلاین پست شده بود. به گفته منبع این گزارش، یک سوراخ پانچ در گوشه بالا سمت چپ صفحه نمایش این گوشی برای قرار دادن دوربین سلفی وجود دارد.

گفته شده است که OnePlus Nord CE ۲ Lite اولین گوشی Nord با اندروید ۱۲ خواهد بود. در مورد سیستم دوربین پنل پشتی، انتظار یک دوربین اصلی با وضوح بالا و دو سنسور ۲ مگاپیکسلی را داشته باشید. طبق منبع گزارش، لنز فوق عریض در این سیستم دوربین وجود ندارد.

حال که رندرهای این گوشی را دیدیم، بد نیست که نگاهی به مشخصات این دستگاه نیز بیاندازیم. طبق گزارش‌های قبلی، گوشی OnePlus Nord CE ۲ Lite دارای صفحه نمایش ۶.۵۸ اینچی +FHD با پشتیبانی از نرخ تازه سازی حداکثر ۱۲۰ هرتز است. این دستگاه از چیپست Snapdragon ۶۹۵ ۵G استفاده می‌کند. این تراشه با حداکثر ۸ گیگابایت رم و ۱۲۸ گیگابایت حافظه داخلی جفت شده است.

در مورد دوربین ها، شایعه شده است که گوشی OnePlus Nord CE ۲ Lite دارای سنسور اصلی ۶۴ مگاپیکسلی OmniVision همراه با یک لنز ماکرو ۲ مگاپیکسلی و یک لنز مونو ۲ مگاپیکسلی است. در پنل جلویی، انتظار می‌رود که یک سنسور ۱۶ مگاپیکسلی برای گرفتن سلفی در یک سوراخ پانچ در گوشه بالا سمت چپ نمایشگر قرار داده شود. انرژی این گوشی احتمالا توسط یک باتری ۵۰۰۰ میلی آمپر ساعتی با پشتیبانی از شارژ سریع ۳۳ واتی تأمین می‌شود.

همانطور که از نام آن پیداست، گوشی OnePlus Nord CE ۲ Lite یک پله پایین‌تر از Nord CE ۲ است. گوشی Nord CE ۲ در بازار هند با قیمت اولیه ۲۳۹۹۹ روپیه (تقریبا معادل ۳۱۳ دلار آمریکا) عرضه شد. پس می‌توان پیش بینی کرد که نسخه لایت آینده قیمتی پایین‌تر داشته باشد. قیمت این گوشی ممکن است حتی زیر ۲۰۰۰۰ روپیه (تقریبا معادل ۲۶۰ دلار آمریکا) باشد.

منبع:فرارو"
27,1400,12,31,https://www.mashreghnews.ir/news/1351506/فیلم-مسدودشدن-حساب-بانکی-محکومان-متواری,فیلم/ مسدودشدن حساب‌ بانکی محکومان متواری,
28,1400,12,31,https://www.mashreghnews.ir/news/1351507/ابلاغیه-وزیر-کشور-به-استانداران-برای-کاهش-تصادفات-رانندگی,ابلاغیه وزیر کشور به استانداران برای کاهش تصادفات رانندگی,"به گزارش مشرق، مهدی جمالی نژاد معاون عمرانی وزارت کشور گفت: در این ابلاغیه بر لزوم تشکیل جلسات راهبری با تاکید بر حضور استاندار و اعضای شورای هماهنگی ترافیک استان، کمیته ایمنی استان و دعوت از دادستان استان با موضوع سفرهای نوروزی و کاهش تصادفات رانندگی در طرح نوروزی تا قبل از سال جدید و در ایام نوروز و همچنین اتخاذ تدابیر عملیاتی و اجرایی جهت تحقق کامل مصوبات ستاد ملی کرونا در طول تعطیلات نوروزی تاکید شده است.

وی، استفاده از تمام امکانات موجود به منظور اصلاح نقاط پر تصادف شهری و برون شهری با اولویت اقدامات کم‌هزینه و زودبازده مهندسی تا پیش از آغاز سفرهای نوروزی را دیگر موضوع مورد تاکید ابلاغیه وزیر کشور ذکر کرد.

جمالی نژاد افزود: تعمیر، نگهداری و فعال نگه‌داشتن تمام دوربین‌های نظارتی و ثبت تخلف و همچنین برخورد جدی و بدون اغماض با رانندگان متخلف توسط نیروی انتظامی، شناسایی رانندگان پر تخلف و جلوگیری از تردد آنها توسط ناجا با هماهنگی دادستان‌ها و حمایت از اجرای طرح‌های وی‌ژه نوروزی پلیس راهنمایی و رانندگی شهری و پلیس راه برای ایجاد انضباط و پیشگیری از تصادفات رانندگی از دیگر موارد ابلاغیه وزیر کشور به استانداران است.

معاون وزیر کشور، هماهنگی با شرکت پخش و پالایش فرآورده‌های نفتی برای استفاده از ظرفیت کامل پمپ بنزین‌ها و جایگاه‌های عرضه CNG، هماهنگی با نمایندگی‌های شرکت‌های خودروساز به ویژه بخش‌های امدادرسانی برای ایجاد آمادگی کمک به مسافرین و در راه ماندگان و ایجاد توقفگاه و استراحتگاه‌های موقت در طول مسیرهایی که امکان بروز خستگی و خواب آلودگی در رانندگان وجود دارد، به خصوص در محدوده نفوذ شهرها، با مشارکت بخش خصوصی به ویژه در نزدیکی نقاط پر تصادف را سایر موضوعات مندرج در ابلاغیه وزیر کشور عنوان کرد.

جمالی نژاد افزود: در این ابلاغیه بر ایجاد پایگاه‌های امداد و نجات جاده‌ای در محدوده نفوذ شهرها با هماهنگی اداره کل راهداری و حمل و نقل جاده‌ای استان، پلیس راهنمایی و رانندگی شهری، پلیس راه، مرکز فوریت‌های پزشکی و هلال احمر برای تقویت امدادرسانی در سوانح احتمالی و استفاده از ظرفیت نیروی انسانی بسیج به عنوان همیاران پلیس به منظور کمک به پلیس راهور ناجا در راه‌های فرعی، راه‌های روستایی و نقاط پر تصادف هم تاکید شده است.

رئیس سازمان شهرداری‌ها و دهیاری‌های کشور، هماهنگی و پیگیری امور مربوط به خدمات رسانی به مسافران نوروزی و ایمن سازی معابر درون شهری و حومه شهری توسط شهرداری‌ها با نصب تابلوهای انتظامی، هشداری و راهنمای مسیر، استقرار تجهیزات ایمنی در محل‌های مورد نیاز، شستشو و تعمیر علائم و تابلوهای موجود، بهسازی آسفالت معابر، تأمین و اصلاح روشنایی معابر، حذف نقاط پر تصادف و نظایر آن را دیگر موضوع تاکید شده در این ابلاغیه ذکر کرد.

جمالی نژاد اضافه کرد: در ابلاغیه وزیر کشور همچنین بر تسهیل هماهنگی بین شهرداری‌ها و اداره کل راهداری و حمل و نقل جاده‌ای استان به منظور آماده سازی محیط پایانه‌های مسافری برون شهری و ارائه خدمات مناسب به مسافرین نوروزی در این پایانه‌ها با رعایت کامل مصوبات ستاد ملی کرونا و همچنین آماده باش کامل سازمان‌های آتش‌نشانی شهرها و آمادگی لازم برای حضور نیروها و امکانات لازم در مبادی ورودی و خروجی شهرها و داشتن جرثقیل سنگین در مواقع ضروری، تاکید شده است.

معاون عمرانی وزارت کشور ادامه داد: تداوم ارائه خدمات حمل و نقل عمومی در ایام نوروز و هماهنگی شهرداری‌ها با اداره کل میراث فرهنگی، صنایع دستی و گردشگری برای استفاده از ناوگان حمل و نقل عمومی در خدمات گردشگری برای ایام نوروز با رعایت کامل مصوبات ستاد ملی کرونا و الزام مدیران خدماتی استان و شهرداران به بازدید مستمر و مداوم از تمامی مجموعه‌های مرتبط، به گونه‌ای که ضریب آمادگی و پاسخگویی در حداکثر ممکن باشد؛ دیگر موضوعات این ابلاغیه است.

جمالی نژاد، آماده‌باش کامل مراکز درمانی و حضور پزشکان متخصص مربوطه در طول طرح نوروزی به صورت تمام وقت، هماهنگی با شعب بیمه به منظور تسریع در پرداخت خسارت به آسیب دیدگان ناشی از تصادفات، استفاده از ظرفیت ادارات هواشناسی استان به منظور اطلاع رسانی سریع و به موقع از طریق صدا و سیمای استانی و شبکه‌های اجتماعی در خصوص وضعیت آب و هوایی مسیرها و هماهنگی با اداره کل ارتباطات و فناوری اطلاعات استان به منظور رفع نقاط کور شبکه تلفن همراه را سایر موضوعات ابلاغیه وزیر کشور به استانداران عنوان کرد."
29,1400,12,31,https://www.mashreghnews.ir/news/1351511/بخشش-قاتلی-که-شوهر-دخترخاله-اش-را-آتش-زد,بخشش قاتلی که شوهر دخترخاله‌اش را آتش زد,"به گزارش مشرق، پرونده این مرد بامداد شانزدهم تیر سال ۹۵ به جریان افتاد. آن روز جسد مردی در یک سمند سوخته در جاده ورامین پیدا و در تحقیقات پلیسی مشخص شد که وی مردی میانسال به نام فریبرز بود و در شرق تهران زندگی می‌کرد.

فریبرز صاحب یک نمایشگاه اتومبیل بود و متخصصان پزشکی قانونی اعلام کردند که وی پیش از آتش گرفتن سمند با ضربات چاقو به قتل رسیده است. ماموران در نخستین اقدام به تحقیق از همسر مقتول پرداختند.

او گفت: شب قبل همراه همسر و فرزندانم برای صرف شام به خانه پدرم رفته بودیم. بعد شوهرم گفت کار مهمی دارد و از خانه خارج شد. حوالی نیمه شب بود که با من تماس گرفت و گفت که کارش طول کشیده و خواست که ما در خانه پدرم بمانیم. من هم قبول کردم تا اینکه مأموران به خانه‌ام آمدند و گفتند که شوهرم به قتل رسیده است.

اگرچه زن جوان مدعی بود از قتل شوهرش بی‌خبر است، اما در ادامه تحقیقات شواهدی به‌دست آمد که نشان می‌داد پسرخاله او اسرار جنایت را می‌داند. بررسی‌ها حکایت از این داشت که پسرخاله ۲۳ ساله این زن، شب حادثه به خانه آن‌ها رفته و به همراه شوهر وی (مقتول) سوار سمند او شده و خانه را ترک کرده است.

پسر جوان دستگیر شد، اما ادعا کرد از سرنوشت مقتول بی‌خبر است. با این حال در ادامه سرنخ‌هایی به‌دست آمد که نشان می‌داد ادعاهای او و همسرمقتول دروغ است.

اول اینکه همسر مقتول گفته بود که شب حادثه میهمان خانه پدرش بوده، اما در آن شب پدر و مادر او در مسافرت بودند. پسر جوان نیز ادعا کرد که شب حادثه سوار خودروی مقتول شده و با هم به سمت خانه‌شان در شرق تهران به راه افتاده‌اند، حال‌آنکه بررسی‌ها نشان می‌داد که آن‌ها مسیر دیگری را در پیش گرفته بودند.

از سوی دیگر کارآگاهان متوجه اختلافات شدید میان مقتول و همسرش شدند که این مسئله فرضیه دست داشتن زن جوان در جنایت را قوت می‌بخشید. دراین شرایط بازپرس پرونده دستور بازداشت همسر ۳۵ ساله مقتول و پسرخاله او را صادر کرد تا اینکه متهمان اسرار جنایت را فاش کردند.

پسر جوان گفت: یک روز قبل از جنایت بود که برای انجام کاری با دخترخاله‌ام تماس گرفتم و فهمیدم با شوهرش دعوایش شده است. به قدری عصبانی شدم که تصمیم گرفتم این مرد را تنبیه کنم. شب حادثه بدون اطلاع دخترخاله‌ام به خانه آن‌ها رفتم و به بهانه انجام کاری سوار سمند او شدیم و از خانه بیرون رفتیم.

وی گفت: در بین راه، خواستم توقف کند و همان موقع بود که با چاقو او را به قتل رساندم. پس از آن هم به اطراف جاده ورامین رفتم و ماشین را به همراه جسد آتش زدم و فرار کردم. در ادامه تحقیقات معلوم شد که زن جوان نیز اگرچه از ماجرای قتل بی‌اطلاع بوده، اما پس از حادثه متوجه قتلی که پسرخاله‌اش مرتکب شده قرار گرفته است.

این زن و مرد جوان پس از مدتی در دادگاه کیفری پای میزمحاکمه رفتند. متهم اصلی به قصاص و همسر مقتول نیز به زندان محکوم شد. حکم به تأیید قضات دیوان عالی کشور رسید و با قطعی شدن رای، پرونده به شعبه اول اجرای احکام دادسرای جنایی تهران فرستاده شد. به این ترتیب شمارش معکوس برای قصاص عامل جنایت شروع شد، اما به گفته مسئولان زندان، او توبه کرده و در این سال‌ها مرتکب خطایی نشده بود.

همین باعث شد که تیم صلح و سازش مستقر در دادسرای جنایی تهران برای نجات قاتل از مرگ وارد ماجرا شوند. تلاش‌ها سرانجام نتیجه داد و اولیای دم وقتی شنیدند قاتل پشیمان است و در زندان نیز مرتکب خطایی نشده به‌خاطر رضای خدا و اعیاد شعبانیه از قصاص قاتل گذشت کردند و او را بخشیدند."
30,1400,12,31,https://www.mashreghnews.ir/news/1351508/۶۳-میلیون-و-۵۶۱-هزار-ایرانی-یک-دوز-واکسن-کرونا-زده-اند,۶۳ میلیون و ۵۶۱ هزار ایرانی یک دوز واکسن کرونا زده‌اند,"به گزارش مشرق به نقل از مرکز روابط عمومی و اطلاع رسانی وزارت بهداشت، تا کنون ۶۳ میلیون و ۵۶۱ هزار و ۹۱۶ نفر دوز اول، ۵۶ میلیون و ۱۷۷ هزار و ۶۴۲ نفر دوز دوم و ۲۵ میلیون و ۶۱ هزار و ۱۹۶ نفر، دوز سوم واکسن کرونا را تزریق کرده‌اند.

مجموع واکسن‌های تزریق شده در کشور به ۱۴۴ میلیون و ۸۰۰ هزار و ۷۵۴ دوز رسید.

در شبانه روز گذشته ۲۵۲ هزار و ۹۳۹ دوز واکسن کرونا در کشور تزریق شده است."
31,1400,12,31,https://www.mashreghnews.ir/news/1351509/شناسایی-۳۳۳۰-بیمار-جدید-کرونایی-۱۱۸-نفر-دیگر-فوت-شدند,شناسایی ۳۳۳۰ بیمار جدید کرونایی/۱۱۸ نفر دیگر فوت شدند,"به گزارش مشرق، از دیروز تا امروز ۲۲ اسفندماه ۱۴۰۰ و بر اساس معیارهای قطعی تشخیصی، ۳ هزار و ۳۳۰ بیمار جدید مبتلا به کووید ۱۹ در کشور شناسایی شد که ۶۱۰ نفر از آنها بستری شدند.

مجموع بیماران کووید ۱۹ در کشور به ۷ میلیون و ۱۲۳ هزار و ۹۳ نفر رسید.

در طول ۲۴ ساعت گذشته، ۱۱۸ بیمار کووید ۱۹ جان خود را از دست دادند و مجموع جان باختگان این بیماری به ۱۳۸ هزار و ۹۴۹ نفر رسید.

تا کنون ۶ میلیون ۷۷۹ هزار و ۴۹۴ نفر از بیماران، بهبود یافته و یا از بیمارستان ها ترخیص شده اند.

دو هزار و ۸۳۲ نفر از بیماران مبتلا به کووید ۱۹ در بخش های مراقبت های ویژه بیمارستان ها تحت مراقبت قرار دارند.

تا کنون ۴۸ میلیون و ۲۵۰ هزار و ۹۴۷ آزمایش تشخیص کووید ۱۹ در کشور انجام شده است.

در حال حاضر ۹۹ شهرستان در وضعیت قرمز، ۱۸۶ شهرستان در وضعیت نارنجی، ۱۵۴ شهرستان در وضعیت زرد و ۹ شهرستان در وضعیت آبی قرار دارند."
32,1400,12,31,https://www.mashreghnews.ir/photo/1351502/عکس-گردنه-چری-زیر-بارش-برف-دفن-شد,عکس/ گردنه چری زیر بارش برف دفن شد,
33,1400,12,31,https://www.mashreghnews.ir/news/1351505/کی-روش-برای-صلاح-پزشک-مخصوص-فرستاد,کی‌روش برای صلاح پزشک مخصوص فرستاد,"به گزارش مشرق، سایت «کورا» مصر از نگرانی کارلوس کی روش سرمربی اسبق ایران و کنونی تیم ملی مصر از مصدومیت محمد صلاح ستاره ملی پوش لیورپول خبر داد.

این رسانه مصری نوشت: محمد صلاح ستاره تیم ملی مصر در بازی لیورپول با برایتون مصدوم و در دقیقه ۶۵ بازی مجبور به ترک زمین شد. مصدومیت کاپیتان فراعنه باعث شد تا کارلوس کی روش نگران این ستاره خود باشد.

تیم ملی مصر خود را برای بازی با سنگال در مقدماتی جام جهانی ۲۰۲۲ آماده می کند و حضور صلاح برای کی روش در این رقابت ها حیاتی است.

به همین خاطر کارلوس کی روش پزشک تیم ملی مصر را عازم انگلیس کرد تا از نزدیک به درمان محمد صلاح نظارت داشته باشد.

یورگلن کلوپ سرمربی لیورپول بعد از بازی اعلام کرد به نظر می رسد مصدومیت محمد صلاح جدی نیست اما با این اظهارات کلوپ کی روش راضی نشد و پزشک تیم ملی مصر را به انگلیس فرستاد."
34,1400,12,31,https://www.mashreghnews.ir/news/1351496/کنایه-مجری-بی-بی-سی-به-تلویزیون-آل-سعود,کنایه مجری بی‌بی‌سی به تلویزیون آل سعود,"سرویس سیاست مشرق- پس از اقدام جنایتکارانه دولت سعودی در اعدام ۸۱ شهروند آن کشور، یکی از مجریان بخش فارسی تلویزیون دولتی انگلیس(بی‌بی‌سی) کنایه سنگینی به همکارانش در اینترنشنال زده و نوشت: «این که کارفرمات در یک روز ۸۱ نفر رو اعدام کنه، نقض حقوق بشر نیست؟ یا رسالت خبرنگاریت لب مرزهای ایران متوقف می شه؟» بی‌بی‌سی در گزارشی با اشاره به اعدام های فله‌ای در ریاض روند این دادگاه ها را ناعادلانه خوانده است.

پیش از این وزارت کشور عربستان سعودی اعلام کرد که ۸۱ نفر را طی یک روز به‌اتهام «تروریسم و ارتکاب جنایت‌های متعدد» اعدام کرده است. خبرگزاری رسمی رژیم سعودی (واس) ابه‌نقل از وزارت کشور عربستان سعودی گزارش داد که این افراد مجموعه «جنایت‌هایی» مرتکب شده‌ بودند و بعد از تفهیم اتهام اعدام شدند. بر اساس ادعای وزارت کشور سعودی، این افراد گمراه، پیرو شیطان و افکار ضاله و منحرف مانند وابستگی به خارج و خیانت به کشور بوده و دست به انجام اقدامات تروریستی زده‌اند.

بین این اعدامی‌ها، اسامی هفت شهروند یمنی و یک نفر سوری نیز دیده می‌شود که به‌همراه بقیه افراد که شهروند سعودی هستند، اعدام شده‌اند. وزارت کشور سعودی اعلام کرده است که همه این هشتاد و یک نفر طی یک روز (شنبه) اعدام شده‌اند.

در حالی مجریان بی‌بی‌سی بابت جنایت دولت آل سعود به همکاران خود در رادیو ریاض کنایه می‌زنند که سال گذشته انگلیس حاضر نشد فروش اسلحه به عربستان را متوقف کند. بر اساس گزارش موسسه پژوهش‌های بین‌المللی استکهلم لندن دومین صادرکننده اسلحه به سعودی از سال ۲۰۱۵ به این سو بوده است.

لیز تراس وزیر خارجه فعلی انگلیس درباره تجارت اسلحه به عربستان گفته بود که سعودی این سلاح‌ها را بارعایت قوانین بشردوستانه بین‌المللی استفاده می‌کند! در آن روزها که کودکان یمنی توسط بمب‌های غربی دسته دسته کشته می‌شدند، بی‌بی‌سی فارسی گزارشی درباره جنایت های بشردوستانه اروپایی‌ها و آمریکایی‌ها در یمن منتشر نکرد!

به نظر می‌رسد تا زمانی که دولت سعودی حاضر به همکاری کامل با دولت های غربی در مسیر صادرات نفت در میانه بحران در اوکراین نباشد، گزارش‌های ضد سعودی در رسانه های غربی افزایش پیدا کند."
35,1400,12,31,https://www.mashreghnews.ir/news/1351504/حضور-سردار-فدوی-در-یادمان-شهدای-هویزه,حضور سردار فدوی در یادمان شهدای هویزه,"به گزارش مشرق، سردار علی فدوی جانشین فرمانده کل سپاه پاسداران انقلاب اسلامی با حضور در یادمان شهدای هویزه، ضمن زیارت و ادای احترام به شهیدان دوران دفاع مقدس از قسمت‌های مختلف زیارتگاه و روند برگزاری اردوی راهیان نور دانشجویی بازدید به عمل آورد.

در این دیدار که محمد حسین کفعمی رئیس سازمان بسیج دانشجویی کشور و سردار حسن شاهوارپور فرمانده سپاه حضرت ولیعصر (عج) نیز حضور داشتند، جانشین فرمانده کل سپاه با حضور در جمع زائران و دانشجویان به گفت وگو با آنها پرداخت.

سردار فدوی با بیان اینکه خدا را شکر می‌کنم که بعد از چند سال توفیق یافتم در کنار شهدای هویزه و شهیدانی چون علم الهدی، قدوسی، شمخانی و... باشم، افزود: زیارت هویزه و مناطق دفاع مقدس کمتر از کربلا نیست؛ سرزمین های نور، بهشت ایران هستند. خداوند متعال به شهدا مرتبت، اجازه و اختیار کارهایی از جمله اذن شفاعت داده است و این یک اصل مسلم است، اما مهم این است که ما به این مسائل باور داشته باشیم که در این صورت برای ما هم خواهد بود.

وی ابراز امیدواری کرد: انشاالله هر روز باورمان به خدا، پیامبر، امامان و امامین انقلاب اسلامی و شهدا بیشتر شود تا بیشتر خیر ببریم.

جانشین فرمانده کل سپاه در خاتمه با تجلیل از خادمان شهدا نیز گفت: خدا را شکر دلدادگان زیادی در یادمان شهدای هویزه با دلشان به عنوان خادم زحمت می کشند و به زائران شهدا خدمت می کنند، خداوند خیرشان بدهد."
36,1400,12,31,https://www.mashreghnews.ir/news/1351500/قیمت-انواع-آبمیوه-گیری-در-بازار-جدول,قیمت انواع آبمیوه گیری در بازار +جدول,"به گزارش مشرق، براساس این گزارش در بازار امروز قیمت آبمیوه گیری بوش مدل MES۳۵۰۰ به قیمت ۲ میلیون و ۸۶۰ هزار تومان رسیده است.

این در حالی است که آبمیوه گیری پارس خزر مدل VitaFruit با قیمت یک میلیون و ۷۹۰ هزار تومان در بازار فروش رفت.

قیمت‌های درج شده مربوط به سایت‌های فروش اینترنتی است و به دلیل نوسان قیمت‌ها در بازار ممکن است با نرخ امروز بازار متفاوت باشد.

منبع:اقتصادآنلاین"
37,1400,12,31,https://www.mashreghnews.ir/news/1351497/فیلم-آزمایش-سلاح-هایپرسونیک-توسط-روسیه,فیلم/ آزمایش سلاح هایپرسونیک توسط روسیه,
38,1400,12,31,https://www.mashreghnews.ir/news/1351501/خروج-۳-خودروی-پرفروش-داخلی-از-چرخه-تولید,خروج ۳ خودروی پرفروش داخلی از چرخه تولید,"به گزارش مشرق، سید رضا فاطمی امین با حضور در برنامه نگاه یک شبکه یک سیما افزود:برنامه دو ساله برای بهبود وضع خودرو داریم و بعضی از طرح ها شش ماهه و یک ساله می باشد.

فاطمی امین گفت: به مردم اطمینان می دهیم از اواسط سال آینده بسیاری از مسائل در زمینه قرعه کشی، کیفیت و موضوعات دیگر یک به یک حل خواهد شد ولی یک دوره ۲ ساله نیاز دارد تا به طور کامل بتوانیم این مسائل را حل کنیم.

وی درباره دستورالعمل ۸ ماده ای رییس جمهور برای صنعت خودروسازی هم افزود: برای این ۸ محور مطالعه شده است و از ابتدای شهریور حداقل هفته ای دو تا سه جلسه در حوزه خودرو داشتم.

وی خاطر نشان کرد: وزارت صمت از ادغام ۴ وزارتخانه تشکیل شد اما خودرو به تنهایی یک وزارتخانه است چون به اندازه یک وزارتخانه حاشیه و دغدغه دارد.

وی تصریح کرد: دستورالعمل ۸ ماده ای یک اقدام بزرگ است به عنوان نمونه یکی از موضوعاتی که مطرح شد این است که سال آینده تولید خودرو یک و نیم برابر شود، امسال کمتر از ۱ میلیون خودرو تولید خواهد شد.

وزیر صمت گفت: نکته اینجاست که این اهداف را ما به تنهایی ترسیم نکردیم بلکه برای تک تک این محورها با شرکت های خودروسازی بررسی کردیم و این یک برنامه یکپارچه است و الآن میزان تولید ماهانه ایران خودرو در سال آینده مشخص است.

وی افزود: تولید خودرو در سال آینده ۵۰ درصد افزایش خواهد داشت البته باید زیرساخت ها فراهم شود و یکی از زیرساخت ها، تأمین مالی زنجیره است.

وی ادامه داد: ایران خودرو در سال آینده خودروهای ۴۰۵ و سمند و سایپا هم تیبا را از رده خارج خواهند کرد که این اقدام کم نظیری است.

فاطمی امین گفت: برنامه ریزی برای معرفی ۳ خودروی جدید در سال آینده انجام شده است و ما این اهداف و دستورالعمل را کنترل می کنیم.

وی درباره وجود مافیای خودرو هم افزود: مافیا وجود دارد اما در جاهایی که شاید با تصور مردم متفاوت باشد یعنی ما یک شبکه هایی داریم که منافع اینها اجازه نمی دهد که اتفاقات خوبی بیفتد و یک منافعی شکل گرفته است که با منافع مردم هم راستا نیست بنابراین وظیفه ما شناسایی اینها و حل مسائل است.

وی خاطر نشان کرد: باید مدیریت خودروسازی را به مردم واگذار کنیم یعنی دولت خارج شود، الآن دولت سهم کوچکی در ایران خودرو و سایپا دارد اما یکی از نقص ها، ساختار سهامداری ایران خودرو و سایپاست، در یک دوره های به اشتباه ایران خودرو و سایپا سهامدار خودشان شدند یعنی سایپا درآمد داشته است و به جای اینکه درآمد را صرف تحقیق و توسعه محصول کند خودش ۴۰ درصد از سهام شرکت را خریداری کرده است که این شرایط دو نقص دارد اول اینکه منابع از تولید خارج شد و دوم اینکه مدیرعامل سایپا، مدیر عامل شرکتی را تعیین می کند که این شرکت به هیأت مدیره ای که در شرکت سایپا باشد رأی می دهد و هیأت مدیره سایپا، مدیر عامل را تعیین می کند البته در مورد ایران خودرو این شرایط خفیف تر است و یکی از دستورات رییس جمهور اصلاح این شرایط است.

وزیر صمت گفت: مشکلات صنعت خودرو زیاد است اما قابل حل است.

توقف واردات خودرو برای مدیریت تراز ارزی کشور بود

فاطمی امین گفت: ممنوع شدن واردات خودرو برای حمایت از صنعت خودرو نبود بلکه برای مدیریت تراز ارزی کشور بود.

وی درباره واردات خودرو افزود: واردات خودرو در سال ۹۷ به دلیل تراز ارزی کشور ممنوع شد چون در آن زمان تحریم ها اعمال شد و فروش نفت کاهش پیدا کرد و برای اینکه مصارف ارزی مدیریت شود واردات یکسری کالاها از جمله خودرو ممنوع شد و مصوبه آن تا اواخر اردیبهشت سال آینده به نوعی فرصت دارد و در دولت قصد نداریم آن را تمدید کنیم و به طور خودکار از اواخر اردیبهشت سال آینده واردات خودرو آزاد خواهد شد.

وی با اشاره به اینکه در سنوات گذشته تا یکصد هزار خودرو واردات داشتیم ادامه داد: فکر نمی کنم در سال آینده بیش از این تعداد واردات انجام شود.

وی خاطر نشان کرد:در کشور حدود یک میلیون و پانصد هزار تقاضا وجود دارد اما عرضه تولیدات داخل در این سال ها به یک میلیون رسیده است بنابراین این فاصله را خودروساز پوشش نداده است تا جلوی واردات را بگیرد.

امسال صادرات غیر نفتی به بیش از ۴۷ میلیارد دلار می رسد

فاطمی امین عنوان کرد: تراز ارزی کشور روند بسیار خوبی دارد و امسال به بیش از ۴۷ میلیارد دلار صادرات غیر نفتی خواهیم رسید، سال گذشته این رقم ۳۵ میلیارد دلار بود بنابراین یک کار جهشی و بزرگ در حوزه صادرات اتفاق افتاد و در سال آینده نگران تراز ارزی نخواهیم بود و دیگر لازم نیست به خاطر اینکه مصارف ارزی مدیریت شود واردات خودرو ممنوع گردد و از طرفی به لحاظ رقابت و اینکه شائبه انحصار نباشد لازم است این کار صورت پذیرد.

وزیر صمت با اشاره به اینکه واردات خودرو ضوابطی دارد که آیین نامه دولت است گفت: افرادی که واردات خودرو می کنند باید شبکه خدمات پس از فروش داشته باشند و همچنین ضوابط گذشته اجرا خواهد شد.

قرعه کشی خودرو به تدریج حذف می شود

فاطمی امین گفت: از اواسط سال آینده به تدریج قرعه کشی حذف می شود و این طور نیست که از ابتدای سال ۱۴۰۱ قرعه کشی نداشته باشیم چون هنوز تولید در حال رشد است و با تقاضا فاصله دارد.

وی درباره حذف قرعه کشی خودرو در سال آینده افزود: برآورد ما این است که نیاز خودرو در ایران حداکثر ۱ میلیون و ۵۰۰ هزار دستگاه است.

وی ادامه داد: برآورد می کنم تعداد قابل توجهی خودرو وارد خواهد شد چون سه سال واردات خودرو نداشتیم یک تقاضای انباشته وجود دارد و می تواند تا یکصد هزار خودرو و شاید بیشتر واردات انجام شود چون دولت این محدودیت را ندارد بنابراین واردات خودرو و افزایش تولید داخل، بازار را تأمین خواهد کرد.

وی خاطر نشان کرد: وقتی خودرو به اندازه کافی باشد دیگر انگیزه سوداگری موضوعیت ندارد.

وی تصریح کرد: سال آینده ۱۵ درصد قیمت تمام شده خودرو کاهش پیدا می کند که این زیان خودروساز را کاهش می دهد الآن قیمت تمام شده بیشتر خودروها بالاتر از قیمت فروش آن است و این زیان موجب می شود خودروساز در تولید دچار مشکل شود.

وزیر صمت درباره دو نرخی بودن خودرو و اختلاف زیاد با بازار در سال آینده گفت: قطعاً کاهش پیدا می کند چون الآن جذابیت وجود دارد و تقاضا بیشتر از عرضه می باشد و بین قیمت بازار با قیمت تولید فاصله وجود دارد بنابراین با تعادل بازار، تنظیم می شود.

زیرساخت ها برای تحقق رشد ۸ درصدی اقتصاد وجود دارد

وزیر صمت درباره تحقق هدف رشد ۸ درصدی اقتصاد افزود: در دهه گذشته رشد اقتصادی بسیار پایینی داشتیم حتی در برخی سال ها منفی بود و اگر در سال ۱۴۰۱ رشد ۸ درصد داشته باشیم به سال ۹۶ و ۹۷ می رسیم یعنی از سال ۹۷ تا پایان ۱۴۰۰ رشدها به گونه ای بود که سطح تولید پایین تر آمد بنابراین زیرساخت ها وجود دارد و ما سرمایه گذاری زیادی برای افزایش تولید و نرخ رشد نیاز نداریم و باید سه مؤلفه اصلی مواد اولیه، تأمین مالی و سرمایه در گردش و تقاضا را با هم هماهنگ کنیم.

وی ادامه داد:در بخش تقاضا، تقاضای داخلی تا حدی با اصلاح دستمزدها، تحریک تقاضا، اعتبار خریدار و صادرات افزایش پیدا می کند، یکی از اولین کارهایی که در دولت سیزدهم انجام دادیم کاهش موانع صادرات بود و یک رشد فزاینده را در چند ماه گذشته شاهد هستیم بنابراین برای محصول داخلی، تقاضا ایجاد می کنیم.

فاطمی امین گفت: در بخش تأمین مالی دو طرح پرداخت تسهیلات مبتنی بر صورت حساب و تأمین مالی زنجیره ای را امسال شروع کردیم، در این طرحی که از سه ماه گذشته با همکاری بانک مرکزی آغاز کردیم تسهیلاتی که به واحدهای تولیدی پرداخت می شود بر اساس صورت حسابی که در سامانه جامع تجارت صادر می شود مستقیم به حساب فروشنده واریز می شود بنابراین تقریباً انحراف منابع را از بین می بریم و منابع موجود باعث می شود سرمایه در گردش برای واحدهای تولیدی بهتر تأمین شود.

وی خاطر نشان کرد: برآورد می کنم با طرح پرداخت تسهیلات مبتنی بر صورت حساب و تأمین مالی زنجیره ای از اواسط سال آینده تقریباً ۷۰ درصد مشکلات در سرمایه در گردش حل شود.

وی تصریح کرد: یکی از کارهایی که در بخش مواد اولیه متمرکز شدم بازار کالاهای پایه است، یک اتفاق عجیبی در اقتصاد ایران طی سه تا چهار ماه اخیر افتاد و شاهد بودیم قیمت ارز تا ۳۰ هزار تومان افزایش داشت ولی پایین آمد، در چند ماه گذشته گاز واحدهای فولادی قطع شد یا در بعضی موارد به یک سوم رسید اما قیمت فولاد کاهش پیدا کرد و ورق ، میلگرد و شمش الآن ارزان تر از شهریور است؛ در این زمینه یک ساز و کاری در بورس کالا ایجاد کردیم ۲۵ ابزار طراحی کردیم که از این تعداد ۱۵ ابزار را اجرایی کردیم بنابراین نه تنها قیمت ها کاهش پیدا کرد بلکه سهمیه بندی را در بسیاری از مواد از بین بردیم.

وزیر صمت گفت: در حال حاضر در حوزه ورق، فولاد، میلگرد و فلزات به طور کامل سهمیه بندی را حذف کردیم همچنین در بخش پتروشیمی هم این کار آغاز شده است البته امکانات زیادی از قبیل خریدهای آتی را ایجاد کردیم یعنی تولید کننده می تواند برای چند ماه آینده از امروز ورق خریداری کند که این کار موجب حذف نگرانی برای تولید ۳ ماه آینده می شود.

وی افزود: اصلاح ساختار بازار کالای پایه که با بورس کالا انجام شد ادامه خواهد داشت.

فاطمی امین ادامه داد: برای سال آینده آمادگی داریم که در تأمین مواد اولیه با قیمت مناسب و در دسترس بودن را انجام دهیم همچنین در تولید با موضوع سرمایه در گردش و دو طرح پرداخت تسهیلات مبتنی بر صورت حساب و تأمین مالی زنجیره ای و در بازار با صادرات، تحریک تقاضا و اعتبار خریدار این زنجیره را کامل کنیم.

وی در پاسخ به سؤالی مبنی بر اینکه آیا سال آینده حذف تعهد ارزی صورت می گیرد؟ گفت: خیر، شرایط را ما تسهیل کردیم چون درآمد ارزی مناسب شد مثلاً شرایط امکان واردات در برابر صادرات تسهیل شد، برای طرح های خدمات فنی مهندسی تسهیلات بیشتری قرار دادیم و امکان سرمایه گذاری در خارج از کشور را فراهم کردیم، البته هنوز الزام به اظهار صادرات و بازگشت ارز وجود دارد اما موانع آن را برطرف کردیم.

وزیر صمت خاطر نشان کرد: قطعی گاز و برق ضربه شدیدی به تولید می زند، در این زمینه چند کار مشخص انجام دادیم اول ۱۰ هزار مگاوات نیروگاه در بخش صنعت شروع به احداث شد که سه تا چهار سال آینده به بهره برداری می رسد و نیاز صنعت را تأمین می کند و دوم قیمت گاز برای نیروگاه های تحت مدیریت وزارت نیرو و نیروگاه های واحدهای صنعتی یک قیمت واحد شد و سوم بازار برق را متشکل می کنیم که مباحث نیروگاه مجازی را مطرح می کند و چهارم اینکه طرح هایی در حوزه کاهش مصرف انرژی در صنعت است که به آن می پردازیم که با این طرح ها در چند سال آینده مسائل ما را در حوزه برق را بر طرف می کند.

وزیر صمت درباره برنامه حمایت از صادرات گفت: در ۷ ماه گذشته با ۷ کشور مذاکره کردم که به ۴ کشور سفر کردم و مسئولان ۳ کشور به ایران سفر کردند که این کشورها مکمل ما در تجارت بین المللی هستند، ما ظرفیت هایی در ایران داریم که مورد نیاز این کشوهاست و در تمام کشورهایی که سفر کردم نسبت به استفاده از فناوری های موجود در ایران اعلام آمادگی کردند.

وی افزود: در تجارت خارجی به ۳ راهبرد توجه می کنیم؛ اول ارتباط کسب و کار با کسب و کار است، ما زمانی در صادرات موفق می شویم که کسب و کارهای ایرانی با کسب و کارهای ازبکستانی، ارمنستانی، روسی، قطری و عمانی ارتباط پیدا کنند.

فاطمی امین ادامه داد: تا زمانی که ارتباط فقط در سطح دولت ها باشد دستخوش مسائل سیاسی خواهد شد، در سوریه شاهد هستیم کشورهایی که معارض بودند و بر علیه مردم سوریه کار کردند الآن شرکت های این کشورها با شرکت های سوریه ای کار می کنند چون بین شرکت ها ارتباط وجود دارد.

وی گفت: محور دوم در تجارت خارجی این است که نباید فقط به روابط دو جانبه فکر کنیم و باید زنجیره های بین المللی شکل دهیم و خودمان در جایگاه مناسب قرار گیریم.

وزیر صمت خاطر نشان کرد: محور سوم در تجارت خارجی اصلاح ترکیب مبادی و مقاصد و ترکیب واردات و صادرات است ما نباید بعضی از کالاها را به طور خاص از برخی کشورها وارد کنیم که اگر آن کشور دچار مشکل شد ما هم دچار مشکل شویم همچنین نباید به صادرات به کشور خاصی وابسته شویم.

وی تصریح کرد: باید به سمت صادرات دانش بنیان برویم و این موضوع را در سال آینده پیگیری خواهیم کرد.

وزیر صمت گفت: این سه محور در تجارت خارجی، زمینه های کاری زیادی را برای ما فراهم می کند."
39,1400,12,31,https://www.mashreghnews.ir/news/1351495/فیلم-حمله-به-نیروهای-روسیه-با-کوادکوپتر-مسلح,فیلم/ حمله به نیروهای روسیه با  کوادکوپتر مسلح,
40,1400,12,31,https://www.mashreghnews.ir/news/1351492/۲۷-بازیکن-به-اردوی-تیم-امید-دعوت-شدند,۲۷ بازیکن به اردوی تیم امید دعوت شدند,"به گزارش مشرق، اردوی آماده‌سازی تیم فوتبال امید ایران از ۲۶ اسفند، در مرکز ملی فوتبال آغاز می‌شود. بازیکنان دعوت‌شده به این اردو باید ساعت ۹ صبح روز پنجشنبه با حضور در هتل آکادمی، خود را به کادر فنی تیم امید معرفی کنند. پس از ورود، از کلیه بازیکنان تست PCR گرفته خواهد شد.

اسامی بازیکنان دعوت شده به اردو به شرح زیر است:

سینا سعیدی‌فر و علیرضا خدابخشی (استقلال تهران)، علیرضا اسدآبادی (استقلال خوزستان)، بلال ارازی و علی پیلارام (پارس جنوبی جم)، علی سبحانی (خوشه طلایی ساوه)، امیرحسین نوری (پرسپولیس تهران)، عرفان شهریاری (پیکان تهران)، مرتضی استکی و میلاد کُر (ذوب‌آهن اصفهان)، آرش مهری بابادی و علیرضا خدائی (سایپای تهران)، عباس مردانی (سپیدرود رشت)، محمدجواد مرادی (شاهین بوشهر)‌، علی پوراسماعیل (شمس آذر قزوین)، دانیال ترکمان (عقاب تهران)، جعفر حسین‌پور (قشقایی شیراز)، محمد رضایی (کیا تهران)، عرفان اکرمی، میثم نامور، سینا عبدالهی، متین پارسا، آرمان رحمانی و امیر شهیم (ماشین‌سازی تبریز)، سامان تورانیان (مس کرمان)، محمد رستمی‌زاد (نود ارومیه) و علی پوردارا (کویت اف‌سی).



این اردو تا روز یکشنبه ۲۹ اسفند ادامه خواهد داشت."
41,1400,12,31,https://www.mashreghnews.ir/photo/1351489/عکس-دیدار-سردار-قاآنی-با-رئیس-جمهور,عکس/ دیدار سردار قاآنی با رئیس جمهور,
42,1400,12,31,https://www.mashreghnews.ir/news/1351488/وزیر-مرا-برکنار-کند-دستش-را-هم-می-بوسم,وزیر مرا برکنار کند دستش را هم می‌بوسم,"به گزارش مشرق، علیرضا دبیر در نشست خبری، عنوان کرد: کشتی هنوز کار دارد و باید به جایگاه خود برسد. علی دبیر مهم نیست و شاید برخی بخواهند پررنگ شوند اما اگر کشتی بالا برود، همه بالا می‌روند. تازه کار کشتی شروع شده و در مسابقات جهانی صربستان هم باید باقدرت حاضر شویم.

* برای حالگیری بودجه خادم را کم کردند

رئیس فدراسیون کشتی درباره اینکه بعد از مجمع کمیته حاشیه های زیادی ایجاد شد و دغدغه شما چیست، گفت: وقتی کل اعضای مجمع رای دادند من هم مثل بقیه احترام می‌گذارم. من روی بودجه بحث داشتم و هم اینکه برخی رئیس نبودند. یکی از اعضای مجمع دروغ گفت. دوره قبل ما دی ماه ۹۶ هیات اجرایی را تحویل دادیم و بودجه کشتی ۵ میلیارد بوده، آن عضو هیات اجرایی خودش نمی‌داند چه اتفاقی افتاده است. از خدا نمی‌ترسند دروغ می‌گویند؟ از سال ۹۷ بودجه کشتی را از ۵ به ۲ میلیارد کاهش دادند و گفتند آن موقع می‌خواستند حال رئیس فدراسیون را بگیرند. اسناد موجود است و می‌توانید ببینید. اسم نمی‌آورم و نمی‌دانم این چه حرفی است.

* با کسی لابی نمی‌کنم

دبیر افزود: کمیته برای بودجه امتیازبندی کرد؛ سقف هزار امتیاز با بودجه ۴ میلیاردی. برخی فدراسیون‌ها مانند وزن برداری و تکواندو به این امتیاز نزدیک شدند اما ما ۲ رشته هستیم، فرنگی و آزاد هر دو این شاخص‌ها را رد کردند. با احترام به سایر رشته‌ها، تکواندو ۲ سهمیه، وزنه ۲ سهمیه گرفتند، والیبال و بسکتبال یک مدال دارند. گفتند ۲۰۰ درصد روی بودجه ما گذاشتند اما واقعیت ندارد. من حق ندارم لابی شخصی داشته باشم و با کسی هم مشکل ندارم. حرف حق می‌زنم. خودشان هم گفته بودند امتیاز سقف ایراد دارد. آقای نوبخت خودش قول بودجه داده بود و من گفته بودم به کمیته بدهند چون یک بار همین طوری شد و وزارت چند میلیارد ما را نداد.

* به مدیریت صالحی‌امیری نمره قبولی می‌دهم

رئیس فدراسیون کشتی با تقدیر از عملکرد رئیس کمیته ملی المپیک، عنوان کرد: آقای صالحی‌امیری مدیر قدرتمندی بوده و خوب کار کرده است. در مدیریت به او نمره قبولی می‌دهم اما من حرف‌هایم را می‌زنم. مجمع به دوستان تا مهرماه رای داده و برای بازی‌های آسیایی تیم دوم و سوم را می‌فرستیم. همین الان تیم را برای قهرمانی آسیا آماده می‌کنیم و برایمان خیلی مهم نیست چون به عنوان تدارکاتی به آن نگاه می‌کنیم. اکثرا تیم جوان هستند و نفرات برتر جام تختی و قهرمانی کشور به این مسابقات می‌روند. نفری ۴۳ میلیون تومان پول بلیت ما برای این مسابقات است آن هم با تیم ۶۰ نفره.

وی افزود: یک ورزشکار من ۴ هزار کالری می‌سوزاند و من چقدر باید به او برسانم. الان تیم‌های مختلف ما در اردو هستند و حساب و کتاب کنید. علاوه بر این ساخت و ساز هم داریم. برای کشتی‌گیران جهانی و المپیک مهم است، من خودم در بوسان نمی‌خواستم کشتی بگیرم اما مرا در معذورات گذاشتند. الان یزدانی چند مدال بازی‌های آسیایی دارد؟ چه کسی یادش است؟ اگر برای کمیته و وزارت بازی‌های آسیایی مهم است، قرار است ۱۰ روز ۲ مسابقه شرکت کنیم، باید به ما کنند آن هم الان، نه یک ماه مانده به بازی‌های آسیایی.

* تیم اصلی را به جهانی می‌فرستیم

دبیر با اشاره به صحبت‌هایی که با بنا داشته، خاطرنشان کرد: صبح امروز با بنا صحبت داشتم و من حرف‌های او را قبول دارم؛ من الان می‌توانم به بچه‌ها غذای خوب بدهم. تیم اصلی را به جهانی می‌فرستیم مگر اینکه دوستان کنار ما باشند. بعد از عید هم اسامی تیم دوم را به کمیته می‌دهیم و باز هم باید کمک کنند. کمکی که به ما می‌کنند اندازه تیم سوم و چهارم ماست.

رئیس فدراسیون کشتی افزود: به سجادی گفتم ما رفیق هستیم مرا بردار، دست شما را هم می‌بوسم اما تا زمانی که باشم از حق کشتی دفاع می‌کنم و اگر حرفی می‌زنم حق است. اگر پول بدهند آینده جوانان عوض می‌شود. شما ببینید خراسان رضوی در قهرمانی کشور اول شد اما باید مراقب مازندران هم باشم چون بچه زرنگ من است اما از افتخارات خراسان هم خوشحالم. حرف من اجرای عدالت است. پول بدهند پرچم ایران در المپیک و جهان هم بالاست. زمانی که امیر خادم در مجلس بود بودجه ورزش بالا رفت و امسال کمیسیون تلفیق هم خیلی به ما کمک کرد. از نمایندگان مجلس تشکر می‌کنم.

وی درباره انتقادات به چرخه انتخابی، تصریح کرد: از وقتی من آمدم حق چه کسی خورده شده است؟ کشتی آزاد و فرنگی با هم متفاوت هستند به همین دلیل انتخابی‌هایشان فرق دارد. مهم این است که عدالت برقرار باشد و مربی خودش می‌داند چگونه چرخه را تعریف کند. دیدگاه‌ها را عوض کنیم و مهم این باشد که حق کسی خورده نشود. من از هر دو مربی تشکر می‌کنم.

دبیر درباره اتفاقات اخیر روسیه و تاثیر عدم حضور این کشور در مسابقات جهانی، عنوان کرد: ورزش هم‌ سیاسی است، اگر سیاسی نیست چرا روسیه محروم شد؟ کشتی دنیا بدون آمریکا، روسیه و ایران هیچی نیست. با اختلاف کم اول تا سوم شدیم و الان اختلاف ما با ۲ کشور دیگر کم است. من آمریکا را برای جام شاهد دعوت کردیم و دوست داریم آمریکا و روسیه در رقابت‌ها باشند چرا؟ چون این ۲ کشور باعث شدند کشتی از المپیک حذف نشود.

دبیر درباره انتقاد از برخی هیات‌ها، گفت: من جنوب شهری هستم و گفته بودم مدیران بی‌عرضه و مربیان بی سواد اما حالا می‌گویم هیات‌هایی که وقت نمی‌گذارند. ما امکانات خوبی داریم و این امکان داریم مربیان فیلم فن‌ها را بارگذاری کنند. درباره هیات‌ها می‌گویم هر هیاتی کار نمی‌کند رسانه‌ها آنها را نقد کنند اما انصاف داشته باشند. من با کسی تعارف ندارم و مگر همین‌هایی که برداشتم حرف‌هایی پشت من نزدند؟ من تصمیم خودم را گرفته‌ام و کارم را جلو می‌برم.

وی در مورد دعوت از تیم آمریکا برای شرکت در جام تختی، تصریح کرد: آمریکایی‌ها ما را برای دیدار دوستانه دعوت کردند اما به تیم ناقص ما ویزا دادند ما آنها را برای جام تختی دعوت کردیم و خوب است بیایند و این به نفع کشتی ماست. دیشب دعوتنامه را ایمیل کردیم و ما به همه ویزا می دهیم. در الیگودرز خانواده‌ها پدر و مادر کشتی‌گیران را به خانه شان بردند. ما از همه آمریکایی‌ها پذیرایی می‌کنیم. قبلا پول بلیت می‌دادند و تیم می‌آمد اما من پول جمهوری اسلامی را نمی‌دهم از طرفی ما باید تاریخ مسابقات‌مان را تغییر دهیم.

* یارگیری‌ها برای انتخابات کمیته مشخص بود

رئیس فدراسیون کشتی در پاسخ به سوالی مبنی بر اینکه آیا با رای‌گیری تعویق انتخابات درست است، یادآور شد: واقعیت این است کمیته و وزارت دو ضلع قدرت کشور هستند و حس آنها این بود انتخابات عقب می‌افتد. یارکشی‌ها مشخص بود و هر دو طرف که صحبت می‌کردند مشخص بود انتخابات عقب می‌افتد. من گفتم مشخص کنیم انتخابات اگر اردیبهشت است یک جور تصمیم بگیریم اگر مهرماه است جور دیگری تصمیم بگیریم.

* ۳ نمره دبیر به کشتی

دبیر در پاسخ به این‌ سوال چه نمره‌ای در سال ۱۴۰۰ به کشتی می‌دهید، گفت: نمره ۳ می‌دهم چون ۳۰ درصد ظرفیت‌مان را استفاده کردیم. دوره ۵۰-۶۰ ساله کشتی قابلیت فردی بوده و محیط آماده نبوده است. ما قابلیت زیادی داریم و من اگر حرص می‌خورم و رگم باد می‌کند دلم می‌سوزد چون دوست دارم پرچم بالا برود.

* اولویت‌های کشتی چیست؟

وی درباره اولویت‌های کشتی، خاطرنشان کرد: المپیک پاریس، جهانی ۲۰۲۳ که سهمیه هم در آن توزیع می‌سود و بعد مسابقات جهانی صربستان اولویت ماست. از من توقع نداشته باشید المپیک پاریس را با بازی‌های آسیایی یکی بدانم. همه باید برای این اولویت ها حرکت کنیم.

رئیس فدراسیون کشتی در پاسخ به این سوال که یکی از گزینه‌های ریاست کمیته ملی المپیک است، عنوان کرد: من‌همین امروز به سجادی وزیر ورزش وجوانان گفتم اگر مرا از ریاست فدراسیون کشتی بردارد، دست او را می‌بوسم. من در کشتی هستم و همینجا هم که هستم به وزارت ورزش و جوانان و کمیته ملی المپیک کمک می‌کنم، بخش زیادی از کارهای آنها هم کشتی است و من هم به آنها کمک می‌کنم."
43,1400,12,31,https://www.mashreghnews.ir/news/1351468/قیمت-روز-انواع-گوشی-شیائومی-جدول,قیمت روز انواع گوشی‌ شیائومی+جدول,"به گزارش مشرق، در ادامه لیست پرفروش‌ترین مدل‌های گوشی تلفن همراه برند شیائومی در بازه زمانی هفت روز گذشته در بازارهای ایران به همراه قیمت حدودی آن را مشاهده می‌کنید:

منبع:ایمنا"
44,1400,12,31,https://www.mashreghnews.ir/news/1351486/گزینه-های-جانشینی-خطیبی-در-آلومینیوم,گزینه های جانشینی خطیبی در آلومینیوم,"به گزارش مشرق، طی جلسه هیات مدیره باشگاه آلومینیوم اراک که با حضور تمام اعضا و رسول خطیبی تشکیل شد، در پایان جلسه پس از گفت‌وگوهای انجام شده، رسول خطیبی از جمع این تیم اراکی جدا شد.

در حال حاضر نزدیک‌ترین گزینه به هدایت تیم فوتبال آلومینیوم اراک، مهدی رحمتی است که تا اینجای کار مذاکرات جدی‌تری با مسئولان آلومینیوم داشته است و گفته می‌شود در صورت توافق با مدیران این باشگاه،‌ طی ساعات آینده به طور رسمی به عنوان سرمربی آلومینیوم اراک معرفی خواهد شد.

صمد مرفاوی و سیروس پورموسوی گزینه‌های دیگر هدایت آلومینیوم هستند و باید دید چه کسی به عنوان جانشین خطیبی در تیم فوتبال آلومینیوم اراک معرفی خواهد شد."
45,1400,12,31,https://www.mashreghnews.ir/news/1351484/زمان-آغاز-واردات-خودرو-از-زبان-وزیر,زمان آغاز واردات خودرو از زبان وزیر,"به گزارش مشرق، سیدرضا فاطمی امین وزیر صنعت، معدن و تجارت گفت: مصوبه ممنوعیت واردات خودرو دیگر تمدید نخواهد شد و به همین سبب، به طور خودکار ممنوعیت واردات این کالا از ابتدای خرداد لغو می‌شود.

ممنوعیت واردات خودرو به منظور حفظ تراز ارزی کشور بوده است؛ نه به دنبال حمایت از خودروسازان، هرچند خودروسازان هم نتوانستند به میزان تقاضای خودرو در کشور، محصول تولید کنند.

نمایندگان مجلس با واردات ۷۵ هزار خودرو در سال آتی موافقت کردند؛ اقلام وارداتی نیز شامل تعداد ۵۰ هزار دستگاه خودروی سواری و ۲۰ هزار دستگاه خودروی سواری دوگانه‌سوز هیبریدی و برقی، تعداد ۱۰ هزار دستگاه کامیون، تریلی، تریلی یخچالدار و کشنده، تعداد ۱۰ هزار دستگاه اتوبوس برون شهری و درون‌شهری، تعداد یک هزار دستگاه واگن و واگن یخچال دار و تعداد ۵ هزار دستگاه ماشین آلات سنگین راهسازی اعم از نو ساخت یا حداکثر ۵ سال ساخت می‌شود."
46,1400,12,31,https://www.mashreghnews.ir/news/1351449/قیمت-روز-انواع-یخچال-دوقلو-جدول,قیمت روز انواع یخچال دوقلو +جدول,"به گزارش مشرق، یخچال فریزر دوقلوی یورو استار مدل UEYP_RW حوالی ۲۳ میلیون تومان قیمت خورد. قیمت یخچال دوقلوی یخساران مدل U۸۰۰۱M-U۸۰۰۵M نیز به ۱۸ میلیون تومان رسیده است.

قیمت یخچال فریزر دوقلو پلادیوم ۲۳ حوالی ۲۸ میلیون تومان اعلام شده است. دوو D۴LR-۰۰۲۰SS/D۴LF-۰۰۲۰SS نیز حوالی۳۶ میلیون تومان قیمت خورده است. همچنین یخچال دوقلوی هیمالیا مدل NR۴۴۰d+ - +NF۲۸۰d حوالی ۲۶میلیون تومان خریدوفروش می‌شود.

قیمت یخچال فریزر دوقلوی پارس مدل LRDST۱۷۰WD-FRZNF۱۷۰ نیز ۱۳میلیون و۸۰۰ هزار تومان اعلام شده است.

جهت اطلاع از جدیدترین قیمت لوازم خانگی و آگاهی از نرخ‌ها در بازار لوازم خانگی ایرانی و خارجی روزانه به سرویس ""لوازم خانگی"" در پایگاه خبری اقتصاد آنلاین مراجعه نمایید.

برند مدل قیمت (تومان) یورو استار UEYP_RW ۲۳,۵۰۰,۰۰۰ یخساران U۸۰۰۱M-U۸۰۰۵M ۱۸,۰۰۰,۰۰۰ پلادیوم ۲۳ ۲۸,۶۰۰,۰۰۰ اسنوا SN۵-۰۱۹۰TI-SN۶-۰۱۹۰TI ۲۵,۶۰۰,۰۰۰ سامسونگ RR۲۰PN-RZ۲۰PN ۶۸,۸۰۰,۰۰۰ دوو D۴LR-۰۰۲۰SS/D۴LF-۰۰۲۰SS ۳۶,۸۰۰,۰۰۰ کلور Glory ۲۷,۸۰۰,۰۰۰ امرسان ۱۵D ۱۷,۷۰۰,۰۰۰ پارس LRDST۱۷۰WD-FRZNF۱۷۰ ۱۳,۸۰۰,۰۰۰

منبع:اقتصادآنلاین"
47,1400,12,31,https://www.mashreghnews.ir/photo/1351463/عکس-آیین-سنتی-نوروزخوانی-در-گیلان,عکس/ آیین سنتی نوروزخوانی در گیلان,یکی از رسوم و آیین سنتی در استان گیلان نوروزخوانی است. نوروزخوان چوب‌دستی بر دست با همراهی تعدادی از کودکان و دیگر اهالی با طی مسیر پیاده محلات در روستا اشعاری درمدح امامان و ترانه‌های محلی می‌خوانند.
48,1400,12,31,https://www.mashreghnews.ir/news/1351456/فیلم-تخریب-پاتوق-های-معتادان-در-منطقه-۱۹-تهران,فیلم/ تخریب پاتوق‌های معتادان در منطقه ۱۹ تهران,
49,1400,12,31,https://www.mashreghnews.ir/news/1351481/واکاوی-دلایل-علمی-تغییر-ساعت-رسمی-کشور,واکاوی دلایل علمی تغییر ساعت رسمی کشور,"به گزارش مشرق، نمایندگان مجلس شورای اسلامی صبح امروز طرحی را در دستور کار خود قرار دادند که در صورت تصویب از تغییر ساعت رسمی کشور ابتدای فروردین ماه هر سال جلوگیری می‌کند.

جای سوال است که این طرح که به عقیده برخی از نمایندگان مردم در مجلس شورای اسلامی، اولویت کشور نیست چرا باید با این فوریت زمان مجلس را به خود اختصاص دهد، و این‌ موضوع بحث‌های کارشناسی متعددی را پیرامون خود به همراه داشته است.

یکی از مهمترین بحث‌های کارشناسی شکل گرفته پیرامون این مسئله، افزایش تقاضای برق به هنگام جلوگیری از تغییر ساعت رسمی کشور است.

*دلیل اصلی تغییر ساعت رسمی در ابتدای سال

بر همین اساس اگر بخواهیم دلیل افزایش مصرف برق توسط مشترکان در صورت عدم تغییر ساعت رسمی کشور را متوجه شویم، باید بدانیم در دنیا سه زمان قراردادی مهم بیشتر مورد توجه است. این سه زمان به ترتیب زمان خورشیدی، زمان استاندارد و زمان محلی است.

بر این اساس، در یک نظام تغییر ساعت به منظور بهره‌گیری از روشنایی نور روز که اختصارا (DST) نوشته می‌شود، به منظور صرفه جویی در انرژی، زمان محلی را به زمان خورشیدی نزدیک‌تر کرده تا بتوان از نور طبیعی خورشید استفاده بیشتر انجام داد.

با جابه‌جایی یک ساعته زمان، هنگام طلوع خورشید ساعت ۶ صبح شده که موجب افزایش طول روز در انتهای آن می‌شود، یعنی غروب خورشید به جای ساعت ۷:۳۰ عصر به ۸:۳۰ عصر انتقال پیدا می‌کند.

به گزارش فارس، جلو بردن ساعت به میزان یک ساعت در اول فروردین و عقب کشیدن آن در ۳۱ شهریور زمینه ایجاد نقاط مثبت بسیاری را مهیا می‌کند. بر این اساس، با جلو بردن ساعت به میزان یک ساعت در اول فروردین، وقت تلف شده و غیر قابل استفاده افراد کاهش پیدا می‌کند، به عبارت دیگر، فاصله زمانی بین بیدار شدن مردم و شروع کار روزانه کم می‌شود و معادل آن به ساعت مناسب برای خوابیدن افزوده خواهد شد.

از طرفی ساعت مناسب برای خواب افراد در طول شبانه روز در فصل بهار و تابستان به ۷ ساعت افزایش پیدا می‌کند که معادل فصول پاییز و زمستان خواهد بود. علاوه بر این با جلو بردن ساعت در اول فروردین، به ساعت فعالیت مشترکان در زمان روشنایی روز یک ساعت افزوده می‌شود و معادل آن از فعالیت‌ها در طول شب کاسته خواهد شد.

بر این مبنا در فصل بهار و فصل تابستان که روزها از شب‌ها بلندتر است و حدود ۶۰ درصد از شبانه روز را روز تشکیل می‌دهد، با تغییر ساعت می‌توان فعالیت‌های روزمره مردم را به ساعات روشنی هوا منتقل کرد و ساعات تاریکی را برای استراحت و سایر فعالیت‌ها اختصاص داد.

*تاثیر سوء جلوگیری از تغییر ساعت رسمی بر اقتصاد کشور

مسئله افزایش فعالیت در ساعات روشنایی روز و ایجاد زمینه استراحت در ساعات شب به دلیل تغییر ساعت رسمی در ابتدای فروردین‌ماه سبب می‌شود تا نیاز مشترکان به انرژی برق به خصوص در ساعات اوج بار بیشتر از گذشته شود.

بر اساس اظهارات سخنگوی صنعت، برق، تغییر ساعت رسمی کشور در ابتدای فروردین ماه حدود ۲ درصد در اوج مصرف و ۴ درصد در مصرف انرژی تأثیر دارد.

از سوی دیگر بر مبنای بررسی‌های علمی انجام شده بر روی منحنی بار ۲۴ ساعته کل کشور، طی سال‌های ۱۳۹۳ تا ۱۴۰۰ به طور متوسط حدود ۴ درصد از مصرف برق در ۶ ماه نخست سال از محل اجرای طرح تغییر ساعت صرفه‌جویی شده است که معادل ۱۰۶ میلیارد کیلووات ساعت در طول ۷ سال اخیر است، انرژی صرفه‌جویی شده ناشی از این طرح به طور متوسط سالانه بالغ بر ۱.۴ میلیارد دلار بوده است.

*بار روانی خاموشی از بار روانی تغییر ساعت برای جامعه بیشتر است

به استناد نظرات کارشناسان، افزایش اوج بار نتیجه مستقیم تصویب طرح جلوگیری از تغییر ساعت است و این مسئله در سالی که ناترازی برق نزدیک به ۱۵ هزار مگاوات برآورد می‌شود، می‌تواند ضربه عظیمی به تامین برق وارد کرده و زمین افزایش ناترازی نزدیک به ۱.۵ هزار مگاواتی را را ایجاد کند و انرژی معادل کل انرژی تولید شده توسط نیروگاه‌های برقابی کشور در در خود ببلعد.

بر اساس گزاره‌های عنوان شده، به نظر می‌رسد در سالی‌که تقاضای برق کشور به رکورد جدید دست پیدا می‌کند، حرکت به سوی تصویب قوانینی که زمینه تشدید مصرف برق را ایجاد خواهد کرد، نباید در دستور کار قرار گرفته و تداوم قانون تغییر ساعت در مجموع به نفع فضای کشور است.

در این شرایط به نظر می‌رسد، حتی اگر بخواهیم بر مبنای استدلالات اجتماعی از تغییر ساعت رسمی جلوگیری کنیم، باید این مسئله را به سال‌هایی موکول کنیم که تراز تولید و مصرف برق تراز متعادلی است. به عبارت دیگر اجرای این طرح در سال جاری می‌تواند زمینه خاموشی را مهیا کرده که بار روانی بیشتری از تغییر ساعت به جامعه وارد خواهد کرد."
50,1400,12,31,https://www.mashreghnews.ir/news/1351480/فراخوان-جذب-اعضای-هیأت-علمی-اردیبهشت-۱۴۰۱-کلید-خورد,فراخوان جذب اعضای هیأت علمی اردیبهشت ۱۴۰۱ کلید خورد,"به گزارش مشرق، جعفر جعفری، معاون مرکز جذب وزارت علوم ،‌از آغاز فراخوان جذب اعضای هیأت علمی اردیبهشت ۱۴۰۱ خبر داد و گفت: دانشگاه‌ها و مؤسسات آموزش عالی، پژوهشی و فناوری کشور که تا ۶۰ درصد مراحل فراخوان قبلی را به پایان رسانده‌اند تا پایان اسفند ماه ۱۴۰۰ فرصت دارند با مراجعه به سامانه مرکز جذب وزارت علوم به نشانی ttps://applicant.markazjazb.ir برای جذب هیأت علمی اعلام نیاز کنند.

وی ادامه داد: بررسی اعلام نیاز دانشگاه و تخصیص ظرفیت توسط مرکز نظارت و ارزیابی از ۱۴ فروردین ۱۴۰۱ آغاز و تا ۲۶ فروردین ۱۴۰۱ ادامه خواهد داشت.

جعفری افزود: دانشگاه‌ها نیز از ۲۷ فروردین ۱۴۰۱ الی ۹ اردیبهشت ۱۴۰۱ به تطبیق نیاز با تاییدیه مرکز نظارت خواهند پرداخت و فرایند ثبت‌نام متقاضیان برای جذب در دانشگاه‌ها نیز از ۱۸ اردیبهشت ماه ۱۴۰۱ آغاز خواهد شد.

معاون برنامه‌ریزی و اجرایی مرکز جذب اعضای هیأت علمی وزارت علوم در پاسخ به این سوال که چند درصد دانشگاه‌ها نتایج نهایی انتخاب شوندگان فراخوان جذب آبان ۱۴۰۰ را اعلام کرده‌اند نیز گفت: متوسط ۶۰ درصد دانشگاه‌ها مراحل فراخوان قبلی را به پایان رسانده‌اند، مابقی دانشگاه‌ها نیز زمانی که ۵۵ درصد مراحل فراخوان قبلی را به پایان رسانده باشند می‌توانند در فراخوان شرکت کنند."
51,1400,12,31,https://www.mashreghnews.ir/photo/1351470/عکس-برندگان-مسابقه-عکاسی-با-موبایل,عکس/ برندگان مسابقه عکاسی با موبایل,هیئت داوران برندگان را از بین بیش از ۵۵۰۰ اثر ارسالی از بیش از ۹۰ کشور در ۱۲ موضوع از جمله منظره، پرتره، سیاه و سفید، ویژوال FX و عکاسی خیابانی انتخاب کردند.
52,1400,12,31,https://www.mashreghnews.ir/news/1351464/قیمت-خودروهای-داخلی-و-خارجی-امروز-۲۲-اسفند-جدول,قیمت خودروهای داخلی و خارجی امروز ۲۲ اسفند +جدول,"به گزارش مشرق، بر اساس معاملات انجام شده امروز (۲۲ اسفند ۱۴۰۰) قیمت خودرو در بازار آزاد نسبت به آخرین معاملات دیروز با نوسان محدود همراه است.

قیمت روز خودروهای داخلی

نام خودرو قیمت (تومان) سمند LX (ساده) ۱۴۰۰ ۲۶۰.۰۰۰.۰۰۰ پژو ۴۰۵ GLX ۲۶۸.۰۰۰.۰۰۰ پژو پارس ساده ۳۰۷.۰۰۰.۰۰۰ پژو پارس (ساده) ۱۴۰۰ ۳۲۸.۰۰۰.۰۰۰ پژو ۲۰۶ تیپ ۲ (ساده) ۲۵۲.۰۰۰.۰۰۰ پژو ۲۰۶ تیپ ۲ (ساده) ۱۴۰۰ ۲۶۲.۰۰۰.۰۰۰ پژو ۲۰۶ تیپ ۵ (ساده) ۳۲۶.۰۰۰.۰۰۰ پژو ۲۰۶ صندوقدار v۸ ۳۱۲.۰۰۰.۰۰۰ پژو ۲۰۶ صندوقدار (v۸(۱۴۰۰ ۳۳۰.۰۰۰.۰۰۰ پژو ۲۰۷ اتوماتیک ۵۱۸.۰۰۰.۰۰۰ پژو ۲۰۷ اتوماتیک (۱۴۰۰) ۵۵۰.۰۰۰.۰۰۰ پژو ۲۰۷ دنده ای (رینگ فولادی) ۳۴۳.۰۰۰.۰۰۰ پژو ۲۰۷ دنده ای (رینگ فولادی) ۱۴۰۰ ۳۵۳.۰۰۰.۰۰۰ تندر۹۰ E۲ ۴۳۵.۰۰۰.۰۰۰ رنو تندر پلاس اتوماتیک ۵۷۰.۰۰۰.۰۰۰ رانا پلاس (۱۳۹۹) ۲۶۰.۰۰۰.۰۰۰ رانا پلاس (۱۴۰۰) ۲۷۰.۰۰۰.۰۰۰ دنا معمولی (رینگ فولادی) ۳۵۰.۰۰۰.۰۰۰ دنا معمولی (رینگ فولادی) ۱۴۰۰ ۳۶۵.۰۰۰.۰۰۰ دنا پلاس دنده‌ای توربو ۴۷۴.۰۰۰.۰۰۰ هایما s۷ توربو ۸۲۰.۰۰۰.۰۰۰ سایپا ۱۱۱ ۱۸۵.۰۰۰.۰۰۰ سایپا ۱۳۱ ۱۷۰.۰۰۰.۰۰۰ ساینا ۱۸۸.۰۰۰.۰۰۰ ساینا ۱۴۰۰ ۱۹۵.۰۰۰.۰۰۰ تیبا (رینگ فولادی) ۱۷۶.۰۰۰.۰۰۰ تیبا (رینگ فولادی) ۱۴۰۰ ۱۷۸.۰۰۰.۰۰۰ تیبا۲ (رینگ فولادی) ۱۷۴.۰۰۰.۰۰۰ تیبا ۲ (رینگ فولادی) ۱۴۰۰ ۱۸۶.۰۰۰.۰۰۰ کوییک دنده ای ۱۸۵.۰۰۰.۰۰۰ کوییک دنده ای ۱۴۰۰ ۱۹۲.۰۰۰.۰۰۰ کیا سراتو ۲۰۰۰ (آپشنال) ۱.۰۲۰.۰۰۰.۰۰۰ ام وی ام ۳۱۵ هاچ بک ۴۳۵.۰۰۰.۰۰۰۰ ام وی ام X۲۲، دنده ای اسپرت اکسلنت(۱۳۹۹) ۴۶۵.۰۰۰.۰۰۰

جدیدترین قیمت خودروهای وارداتی در بازار

همچنین بر اساس مشاهدات میدانی قیمت خودروهای خارجی در کشور، با نوسانات جزئی در نرخ همراه است.

قیمت روز خودروهای خارجی"
53,1400,12,31,https://www.mashreghnews.ir/news/1351479/فیلم-رژه-کشنده-های-سنگین-نزاجا,فیلم/ رژه کشنده‌های سنگین نزاجا,
54,1400,12,31,https://www.mashreghnews.ir/news/1351478/پرسپولیس-با-ترس-و-استرس-مقابل-استقلال-قرار-می-گیرد,پرسپولیس با ترس و استرس مقابل استقلال قرار می‌گیرد,"به گزارش مشرق، محمد نوری در گفت‌وگویی درباره پیروزی یک بر صفر تیم فوتبال استقلال مقابل صنعت نفت آبادان اظهار داشت: بازی خیلی سختی بود و استقلال توانست از این خوان به سلامت عبور کند. صنعت نفت در این بازی خیلی خوب کار کرد، ولی این استقلال بود که موفق شد با تیزهوشی امیرحسین حسین‌زاده سه امتیاز بازی را کسب کند. استقلال لیاقت قهرمانی را دارد و بازی به بازی شرایط بهتری پیدا می‌کند.

وی در ادامه افزود: سیلوا نیز با توجه به اینکه اولین بازی‌اش برای استقلال بود، خیلی خوب ظاهر شد و نمره قبولی گرفت و فکر می‌کنم این بازیکن در دربی خیلی به کار استقلال بیاید. در این بازی با توجه به غیبت دانشگر و چشمی او را خیلی لازم داشتیم. این شرایط نشان می‌دهد که خط دفاع استقلال بعد از جدایی مرادمند و یزدانی وظایفش را خوب اجرا می‌کند و خیلی جای نگرانی نیست. در خط حمله البته غیبت رودی ژستد احساس شد. با اینکه این بازیکن خیلی گل نمی‌زند، ولی در جهت اهداف تیم خیلی مثمرثمر کار می‌کند.

پیشکسوت فوتبال استقلال درباره دربی روز پنجشنبه و تقابل سرخابی‌های پایتخت، تصریح کرد: این بازی می‌تواند بازی خیلی خوبی باشد. این بازی برای پرسپولیس خیلی مهم است و فکر می‌کنم تیم گل‌محمدی در این دربی با ترس و استرس وارد زمین می‌شود. استقلال تاکنون در لیگ بدون باخت بوده است و الان نیز شش امتیاز بالاتر دارد و با وضعیت روحی مناسبی در این بازی حاضر می‌شود. فکر می‌کنم اگر بچه‌ها تمرکزشان را حفظ کنند، استقلال می‌تواند در این دربی به یک پیروزی پرگل دست یابد.

نوری با اشاره به فاصله شش امتیازی بین تیم‌ها،‌ درباره استراتژی پرسپولیس ابراز داشت: پرسپولیس باید هر طور که شده در این بازی پیروز شود و اگر شکست بخورد یا مساوی کند، اوضاع برای آن خوب پیش نخواهد رفت. در آن سو استقلال اگر پیروز شود، فاصله تیم‌ها ۹ امتیاز می‌شود و دیگر فکر می‌کنم تیم فرهاد مجیدی ۹۰ درصد راه قهرمانی را رفته است. پرسپولیس این استراتژی را دارد که در این بازی بی‌گدار به آب نزد و بتواند استقلال را شکست دهد. البته شکست این استقلال خیلی سخت است، چراکه فعل نباختن در تیم صرف و نهادینه شده است. استقلال به دنبال رکوردی جاودانه است و می‌خواهد این رکورد را تا آخر فصل ادامه دهد. فکر می‌کنم این دربی، حساس‌ترین دربی باشد که من به یاد دارم، مخصوصاً برای پرسپولیس.

وی در پایان گفت: بابت برد استقلال به هواداران، کادر فنی و بازیکنان تیم که زحمت می‌کشند تا تیم قهرمان شود، تبریک می‌گویم. امسال حق تیم است که یک جام برای هواداران به دست بیاورد. استقلال در جام حذفی نیز مدعی است و می‌تواند دو جام به دست آورد."
55,1400,12,31,https://www.mashreghnews.ir/photo/1351474/عکس-دیدار-جمعی-از-جانبازان-و-ایثارگران-با-رئیسی,عکس/ دیدار جمعی از جانبازان و ایثارگران با رئیسی,امروز یکشنبه ۲۲ اسفند سید ابراهیم رئیسی با جمعی از جانبازان و ایثارگران ۸ سال دفاع مقدس و خانواده‌های صبور آنان در مسجد سلمان نهاد ریاست‌جمهوری دیدار و گفت‌وگو کرد.
56,1400,12,31,https://www.mashreghnews.ir/news/1351462/ترامپ-اوضاع-در-اوکراین-بدتر-می-شود,ترامپ: اوضاع در اوکراین بدتر می‌شود,"به گزارش مشرق به نقل از اسپوتنیک، «دونالد ترامپ» رئیس جمهور پیشین آمریکا در جمع هواداران خود در ایالت کارولینای جنوبی اعلام کرد که اوضاع اوکراین می تواند به یک درگیری جهانی تبدیل شود زیرا «کسی نیست» که با رهبری روسیه صحبت کند.

بیشتر بخوانید: فرود اضطراری هواپیمای حامل ترامپ در نیواورلئان

ترامپ در این باره گفت: این مسئله می تواند به جنگ جهانی سوم منجر شود، من می بینم که چه اتفاقی در حال رخ دادن است. زیرا اگر فکر کنید که پوتین متوقف می شود (در اشتباهید) و اوضاع بدتر و بدتر خواهد شد و ما کسی را نداریم که با او صحبت کنیم، قبلاً چنین شخصی را داشتیم، من. هیچکس به اندازه من با روسیه خشن نبود.

وی افزود که شخصیت او ایالات متحده را از درگیری های جهانی دور نگه داشته است و نه برعکس، آنطور که مخالفانش می گویند.

رئیس جمهور پیشین آمریکا ادامه داد که ایالات متحده همچنین باید «از شر تشکیلات پوسیده و شکست خورده سیاست خارجی» در کشور خلاص شود. ترامپ گفت: تا اینکه این خوابگردها ما را به نابودی و جنگ جهانی سوم رساندند.

به گفته وی، علیرغم ضعف، بزدلی و ناتوانی «جو بایدن» رئیس جمهور کنونی آمریکا، هنوز راهی برای حل دیپلماتیک این وضعیت وجود دارد.

ترامپ افزود که ایالات متحده باید برای رهبری روسیه روشن کند که «دو انتخاب دارد؛ یا همین الان مذاکره صلح کند یا پیامدهای مهمی در کار خواهد بود».

رئیس جمهور پیشین گفت که این کشور باید به فکر خلاصی کامل از وابستگی به روسیه در بخش انرژی «برای همیشه یا برای مدتی طولانی» باشد.

ترامپ در پایان گفت که آمریکا تحت اداره یک دولت دموکرات، دیگر در جهان مورد احترام قرار نگرفته است.

گفتنی است که روسیه در ۲۴ فوریه (۵ اسفند) عملیات نظامی خود را در اوکراین آغاز کرد. ولادیمیر پوتین رئیس جمهور روسیه هدف این اقدام را «حفاظت از افرادی که به مدت هشت سال توسط رژیم کی یف در معرض قلدری و نسل کشی قرار گرفته اند»، نامید. همچنین این اتفاق پس از آن رخ داد که آمریکا و کشورهای غربی حاضر به ارائه تضمین‌های امنیتی به مسکو نشدند."
57,1400,12,31,https://www.mashreghnews.ir/news/1351461/هشدار-بارش-های-سیل-آسا-در-۲۰-استان,هشدار بارش‌های سیل‌آسا در ۲۰ استان,"به گزارش مشرق، اطلاعیه‌های سازمان هواشناسی به‌شرح زیر است؛

توصیف سامانه اول: سامانه بارشی

نوع مخاطره: بارش باران، وزش باد شدید موقت، رعدوبرق، در ارتفاعات برف و رخداد مه و احتمال ریزش تگرگ در نواحی مستعد، روند کاهشی دما به‌ویژه در سواحل دریای خزر

منطقه اثر:

یکشنبه ۱۴۰۰/۱۲/۲۲: گیلان، غرب مازندران، خوزستان، لرستان، اصفهان، نوار شمالی یزد، خراسان رضوی، شرق و شمال اردبیل.

دوشنبه ۱۴۰۰/۱۲/۲۳: خوزستان، لرستان، چهارمحال و بختیاری، کهگیلویه و بویراحمد، نیمه غربی اصفهان، مرکزی، جنوب همدان، قم، تهران، البرز، گلستان، مازندران، گیلان، سمنان، شمال خراسان رضوی، خراسان شمالی، قزوین.

سه‌شنبه ۱۴۰۰/۱۲/۲۴: شرق لرستان، چهارمحال و بختیاری، شمال کهگیلویه و بویراحمد، آذربایجان غربی، آذربایجان شرقی، اردبیل، گیلان، مازندران، گلستان، خراسان شمالی، تهران، البرز، زنجان، ارتفاعات قزوین و سمنان، شمال مرکزی.

اثر مخاطره: اختلال در تردد، کاهش دید، لغزندگی جاده‌ها به‌ویژه در مسیرهای کوهستانی و گردنه‌ها، احتمال آب‌گرفتگی معابر شهری، احتمال بالا آمدن سطح آب رودخانه‌ها، تأخیر و احتمال لغو پرواز

توصیه: احتیاط در سفرهای برون‌شهری، پرهیز از توقف کنار رودخانه‌ها، به‌همراه داشتن تجهیزات زمستانی در جاده‌های کوهستانی، احتیاط در فعالیت‌های کوهنوردی و احتیاط در جابه‌جایی عشایر کوچ‌رو

توصیف سامانه دوم: افزایش گرادیان فشاری

نوع مخاطره: وزش باد نسبتاً شدید تا شدید همراه با خیزش گردوخاک در مناطق مستعد

منطقه اثر:

یکشنبه ۱۴۰۰/۱۲/۲۲: یزد، اصفهان، شمال فارس، خراسان رضوی، شمال خراسان جنوبی.

دوشنبه ۱۴۰۰/۱۲/۲۳: یزد، اصفهان، شمال فارس، خراسان رضوی، شمال خراسان جنوبی.

سه‌شنبه ۱۴۰۰/۱۲/۲۴: اصفهان، شمال فارس، یزد، جنوب خراسان رضوی، خراسان جنوبی.

اثر مخاطره: احتمال خیزش گردوخاک، کاهش دید، کاهش کیفیت هوا، احتمال شکستن درختان فرسوده و نهال‌ها و احتمال آسیب به سازه‌های موقت مانند گلخانه‌ها و تابلوهای تبلیغاتی

توصیه: استحکام سازه‌های موقتی، احتیاط در تردد اطراف درختان فرسوده و ساختمان‌های‌ نیمه‌کاره و عدم پارک خودروها اطراف موارد ذکرشده

توصیف سامانه اول: افزایش سرعت وزش باد

نوع مخاطره: افزایش سرعت وزش باد همراه با بارش باران و افزایش ارتفاع موج بین ۱ تا ۱.۵ متر در سواحل و تا ۲ تا ۲.۵ متر در فراساحل.

منطقه اثر: دریای خزر، در نواحی ساحلی و دور از ساحل گیلان، مازندران و گلستان.

اثر مخاطره: خطر غرق‌شدن قایق‌های سبک و تفریحی و آسیب به قفس‌ها و تورهای صیادی و اختلال در تردد با شناورهای نیمه‌سنگین و احتمال خسارت به تأسیسات دریایی و ساحلی

توصیه: محدودیت در تردد قایق‌ها و شناورهای سبک و تفریحی، احتیاط در فعالیت‌های دریایی در مناطق فراساحل، احتیاط در تردد شناورهای نیمه‌سنگین و در نظر گرفتن تمهیدات لازم جهت پیشگیری از هرگونه خسارت

توصیف سامانه دوم: افزایش سرعت وزش باد

نوع مخاطره: افزایش سرعت وزش باد و ارتفاع موج بین ۱ تا ۱.۵ متر در سواحل و تا ۲ تا ۲.۵ متر در فراساحل

منطقه اثر: خلیج فارس، در نواحی ساحلی و دور از ساحل خوزستان و بوشهر.

اثر مخاطره: خطر غرق‌شدن قایق‌های سبک و تفریحی و آسیب به قفس‌ها و تورهای صیادی و اختلال در تردد با شناورهای نیمه‌سنگین و احتمال خسارت به تأسیسات دریایی و ساحلی

توصیه: محدودیت در تردد قایق‌ها و شناورهای سبک و تفریحی، احتیاط در فعالیت‌های دریایی در مناطق فراساحل، احتیاط در تردد شناورهای نیمه‌سنگین و در نظر گرفتن تمهیدات لازم جهت پیشگیری از هرگونه خسارت."
58,1400,12,31,https://www.mashreghnews.ir/news/1351473/قیمت-پراید-در-بازار-جدول,قیمت پراید در بازار +جدول,"به گزارش مشرق، پراید ۱۳۲ ارزان‌ترین خودرو سایپا است. پراید وانت قیمت بیشتری نسبت به دیگر مدل‌های خانواده پراید دارد و پراید وانت پلاس نیز از کوئیک دنده‌ای و ساینا دنده‌ای قیمت بیشتری دارد.

پراید ۱۱۱ یک میلیون تومان گرانتر از روز گذشته بود و ۱۸۵ میلیون تومان به فروش رسید؛ و پراید ۱۵۱ یک میلیون تومان ارزان شد و ۱۵۷ میلیون تومان شد.

قیمت انواع پراید را در جدول زیر مشاهده می‌کنید:"
59,1400,12,31,https://www.mashreghnews.ir/news/1351445/فیلم-صبح-برفی-چالدران,فیلم/ صبح برفی چالدران,
